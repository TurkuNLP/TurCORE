Hakkımızda
Şirketimiz Hakkında
Şirketin kuruluşu ve misyonu
1984 yılında yurt dışında çalışan iki mimar tarafından kurulmuştur.
Şirketimiz Kuzey Kıbrıs’ta piyasa koşulları ve uygulanan inşaat teknolojisini gözlemledikten sonra, ticari varoluşunu ileri inşaat teknolojilerini yakından izleyip, Kuzey Kıbrıs’ta kullanılmasını, yaygınlaştırılmasını, uygulayıcıların ve mal sahiplerinin bu konuda cesaretlendirilmesi ile sağlayıp kuruluşundan itibaren bunu görev olarak kabul etmiştir.
Gerçekten de sabırla yürüttüğümüz çabalarımızın sonucunda Kuzey Kıbrıs ölçeğine uygun sunduğumuz hemen her ileri teknolojinin ülke çapında benimsendiği görülmüştür.
2017 yılı itibariyle 33. yaşına basan şirketimiz, Kuzey Kıbrıs’ta pek çok ürünün ve teknolojinin kullanılmasında öncülük etmiş olmanın gururunu yaşamaktadır. Şirketimiz ticari olarak varoluş için seçmiş olduğu bu yolda sığ pazar koşullarına rağmen KKTC boyutlarında kendini kanıtlamıştır.
İleri teknoloji ürünü inşaat malzemelerinin pazarlamasında izlediğimiz stratejimiz uygulama için uzman yetiştirme, uygulayıcı ve mal sahiplerine danışmanlık yapma şeklinde olmuştur. Gerek uygulamalı hizmetlerimizde, gerekse satış hizmetlerimizde müşterilerimize gereksinimlerine uygun doğru malzemenin seçiminde danışmanlık hizmeti vererek, gereksiz veya yanlış malzeme almalarını engellemek şirketimizin müşteriyi ve bütçesini koruma ilkesini ve müşteriye karşı olan sorumluluğumuzu gösterir.
Ürünler kısmında görülen firmaların Kıbrıs distrubutörlüğünü yapmaktayız. Bu ürünler dışında tamamlayıcı çok sayıda diğer malzemeleri de şirketimizden temin edebilirsiniz.
Şirketimiz,1998 yılında satın aldığı boya fabrikası ile boya sektöründe CAN BOYA markası adı altında müşterilerine en uygun fiyatla kaliteli ürünleri sunmaktadır.
Önce 1990’lı yıllarda PERE İnşaat malzemeleri Ltd’nin izni ile üretilen beton ve harç katkılarını 2003 yılından itibaren toz ürünler ve diğer yapı kimyasallarını da katarak kendi markası CyEnergy adı altında tüm ürünlerini toparlamıştır.
