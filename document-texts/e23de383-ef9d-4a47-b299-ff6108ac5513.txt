Kızlık Zarı (HYMEN) Nedir?
Fiziksel olarak vajen gelişimi sırasında oluşan bir doku artığı olan kızlık zarı; vajinanın yaklaşık 1-2 cm içerisinde bulunan; 2-3 mm’lik kalınlığa sahip olan mukoza yapısındaki bir doku olarak tanımlanabilir. Yapısında ince kılcal damarlar bulunduğu için başta cinsel ilişkiye girilmesi olmak üzere farklı nedenlerle yapısı bozulduğunda kanayabilmektedir. Bu nedenledir ki kızlık zarı olarak bilinen “hymen” bekaretle doğrudan ilişkilendirilmektedir.
Öncelikle kızlık zarı tek ve kesin bir yapıda değildir, kişiden kişiye değişebilir. Anatomik olarak kızlık zarının ortasında bulunan delik, bazı kişilerde geniş olabilir ya da kızlık zarı gereğinden fazla esneklik gösterebilir. Bu gibi bir durumda cinsel ilişkiye girilse dahi kızlık zarının zarar gördüğüne dair bir belirti ortaya çıkmayabilir. Kızlık zarının hiç oluşmama durumlarının da olduğunu belirtebiliriz.
Kızlık Zarı Nasıl Yırtılır?
Kızlık zarının yırtılmasından kastımız; mukozamsı dokuda yer alan delik kısmın yapısının bozulmasıdır. Sadece cinsel ilişkiye girildiğinde kızlık zarının yırtılacağının düşünülmesi oldukça yanlıştır. Özellikle kızlık zarını bekaretle ilişkilendiren toplumlarda eksik bilginin istenmeyen sonuçları olabilir. Yapılan ağır ve tempolu aktiviteler, yaşanan fiziksel travmalar, geçirilen cerrahi operasyonlar kızlık zarının yırtılmasına neden olabilir.
Himenoplasti (Kızlık Zarının Onarımı)
Kızlık zarının dikilmesi ya da onarılması talebi bazı toplumlarda yoğun olarak yaşanmaktadır. Daha öncesinde cinsel ilişkiye giren ve bu sırrı kendisine saklamak isteyen kadınlar kadar farklı sebeplerle kızlık zarı bozulan ve bunu açıklamak istemeyen kişiler de kızlık zarı onarımı yani Himenoplasti operasyonlarına başvurabilirler.
Kızlık zarı onarımı talebiyle başvuran hastalarımıza farklı yöntemlerle hizmet verebiliyoruz. Hastalarımızın kızlık zarlarını dikebiliyor ya da Flep tekniği kullanarak aynı bölgeden aldığımız doku ile yeni ve kalıcı bir zar yapabiliyoruz.
Kızlık zarının onarımı için flep yöntemi daha kalıcı ve gerçekçi çözümler sunar. Bir sonraki cinsel ilişkide kanama oluşması ihtimali %95 oranındadır ve kızlık zarının onarımı ile ilgili bir operasyon yaşandığının fark edilmesi mümkün değildir.
Ancak az önce de belirttiğimiz gibi hastalarımızın ihtiyaçları doğrultusunda yöntemleri farklılaştırabiliyoruz. Her ne kadar flep tekniği kalıcı bir çözüm sunsa da kızlık zarı dikimi özellikle geçici çözüm arayan hastalarımız tarafından tercih edilebiliyor. Bu durumda hastalarımızın ihtiyaçlarını göz önünde bulundurarak kullanacağımız yöntemi belirliyoruz.
