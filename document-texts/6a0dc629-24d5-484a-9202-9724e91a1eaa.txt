ABD Menkul Kıymetler ve Borsa Komisyonu (SEC), 3 Ocak'ta yaptığı açıklamada, dolandırıcılık iddiasıyla yargılanan kripto para şirketi Longfin CEO'su ile anlaşmayı kabul ettiğini belirtti.
Venkata Meenavalli, mahkemenin onayına tabi olarak SEC'in dolandırıcılık davası kapsamında talep ettiği 400 bin dolarlık cezayı ödemeye razı geldi.
SEC'in şikayetinde, Longfin ve Meenavalli'nin, A+ yeterlilik belgesi kazanmak adına şirketin ABD'de bulunduğuna dair yanlış beyanda bulunduklarını iddia etmişti. Daha sonra, Meenavalli’nin iştiraklerine 400.000'den fazla Longfin hissesinin dağıtıldığı iddia edildi. Bu hisselerde, Nasdaq üzerinde listelenmek üzere yanlış beyanda bulunuldu.
Şikayette ayrıca, Longfin’in rapor ettiği 2017 gelirinin yüzde 90'ından fazlasının “sahte mal ve hayali işlemlerden kaynaklandığını” ifade edildi.
Cointelegraph’ın Aralık 2017'de bildirdiği üzere Longfin’in hisseleri, firmanın Ziddu adlı değersiz kripto para birimini satın almasının ardından yüzde 1.000'in üzerinde artış göstermişti. Meenavalli, bu piyasa değerinin doğruyu yansıtmadığını söylerken, iştiraklerinin hisselerini olaylardan şüphe duymayan yatırımcılara aktardığı da belirtildi.
Yatırımcılar Meenavalli'nin, Ziddu’nun ana şirketinin yüzde 95'ine sahip olduğunu keşfettiklerinde endişelerini dile getirdiler. Bu şikayet üzerine Nisan 2018'de SEC soruşturması başladı ve hisse değeri yüzde 30 oranında düştü.
Geri kazanılan toplam fon 33 milyon doları aştı
Meenavalli ile yapılan anlaşmada, Longfin CEO'su olarak görev yaptığı sürede aldığı ücret olan 159.000 dolara ek olarak, 9.000 dolarlık faiz ve 232.000 dolar da tazminat talep edildi. Anlaşma kapsamında tüm Longfin hisselerinden vazgeçeceği de ifade edildi. Ayrıca, halka açık herhangi bir şirketin memuru ya da müdürü olarak da görev yapamayacak.
Cointelegraph'ın Eylül 2019'da bildirdiği gibi, bir New York mahkemesi, Longfin sahtekarlık davası kapsamında, yaklaşık 6,8 milyon dolar ceza ödenmesini istemişti. SEC tarafından Longfin hisse senetlerinin kayıt dışı dağıtımı ve satışı iddiasıyla ilgili açılan ayrı bir dava sonucunda mahkeme, Haziran 2019 itibarıyla 26 milyon doların üzerinde ceza kararı aldı.
