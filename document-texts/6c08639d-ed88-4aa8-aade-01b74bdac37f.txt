UEFA Uluslar B Ligi 3. Grup’ta oynanacak Türkiye-Sırbistan maçının hangi şehirde olacağı netleşti. Gaziantep Valisi Davut Gül ve Gaziantep Büyükşehir Belediye Başkanı Fatma Şahin, 14 Ekim 2020’deki müsabakanın Gaziantep’te oynanacağını duyurdu. Karşılaşmaya Gaziantep Kalyon Stadı ev sahipliği yapacak ve mücadele 20.45’te başlayacak.
“BAŞKANIMIZ VE YÖNETİM KURULUNA TEŞEKKÜR EDERİM”
Konu ile ilgili sosyal medya hesabından açıklama yapan ve Türkiye Futbol Federasyonu Genel Sekreterliği’nden Gaziantep Futbol Kulübü’ne gönderilen resmi yazıyı paylaşan Vali Davut Gül, “Türkiye-Sırbistan Milli maçının Gaziantep’te oynanacak olmasına vesile olan Adalet Bakanımız Sn. Abdülhamit Gül’e, Gençlik ve Spor Bakanımız Mehmet Muharrem Kasapoğlu’na milletvekillerimize, Büyükşehir Belediye Başkanımıza, Futbol Federasyonu Başkanımız ve yönetim kuruluna çok teşekkür ederim” ifadelerini kullandı.
“MİLLİ TAKIMIMIZA BAŞARILAR DİLİYORUM”
Gaziantep Büyükşehir Belediye Başkanı Fatma Şahin ise “Türkiye’nin Sırbistan ile oynayacağı maçın Gaziantep’te olması mutluluk verici. Gençlik ve Spor Bakanımız Muharrem Kasapoğlu’na ve emeği geçenlere teşekkür ediyorum. A Milli takımımıza başarılar diliyorum” dedi.
Yorum Ekle
