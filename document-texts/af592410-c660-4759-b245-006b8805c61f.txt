Her ay çeşitli sektörlerden önemli isimleri ağırlayan Gelecex Business Talks organizasyonlarının Kasım ayı konuğu sinema yazarı Suat Köçer olacak. Sinemanın Türkiye macerasını yorumlayacak olan Köçer, bu alandaki kişisel tecrübelerini de katılımcılarla paylaşacak.
Profesyonellerin buluştuğu, bilgi ve deneyimlerin paylaşıldığı Gelecex Business Talks organizasyonlarının Kasım konuğu Film Arası Dergisi ve Yeni Şafak Gazetesi sinema yazarı Suat Köçer olacak. 24 Kasım Salı günü, Karaköy YAZANE’de gerçekleşecek “Felsefe Öldü Yaşasın Sinema” başlıklı söyleşide sinemanın Türkiye yolculuğunu değerlendirecek olan Suat Köçer, sinema yazarlığı ve yayıncılığı alanındaki tecrübelerini de katılımcılarla paylaşacak.
GELECEX BUSİNESS TALKS
Sektörel olarak profesyonellerin buluştuğu ve know-how çerçevesinde bilgi paylaşımı yapıldığı bir etkinlik olan Business Talks, sektörün önde gelen profesyonellerinin konuşmacı olarak yer aldığı bir oluşum. Konuk konuşmacılar değerli deneyimlerini, genç profesyoneller, girişimciler ve orta ila üst düzey yöneticilerle paylaşılıyor.
KATILIM İÇİN KAYIT
24 Kasım Salı günü (yarın) gerçekleşecek olan etkinliğe katılım ücretsiz olacak. Ancak katılımcılar kontenjan sınırı nedeniyle programa kayıt yaptırarak başvurabilecek. Kayıtlar; http://www.biztalks.org/katilim/ adresinden yapılabilecek. Etkinlik saat 18.30’da, Karaköy YAZANE’de yapılacak.
Tarih: 24 Kasım – Salı
Yer: YAZANE
Adres: YAZANE Coworking Space / Kılıç Ali Paşa Cad. No:12 k:1 Karaköy / İstanbul
Telefon: 0 212 293 79 00
Yorum Yap
