Home Cockpit için “Haydi Başlayalım” demiştim ama başlayamıyoruz maalesef. Araya tatil planı ve görevler girdi. Bu bir müddet uzayacak.
Başka çok güzel planlarım var ama onların bitmesini bekliyorum buraya yazmak için..
Evdeki bilgisayarıma yeni bir harddisk alıp, sistemi yeniden kurmam, bilgisayarı temizlemem ve daha kullanılabilir hale getirmemle beraber, bulduğum boş zamanlarda ev kokpiti için araştırma yapmaya başladım.
İnternet üzerinde birkaç kaynak buldum : Bir Baron-58 Ev Kokpitivebir proje sayfası. Arduino ile C diline, Android ile de Java diline bulaşmıştım. Bu projeleri okuyunca kullandıkları dilin C# olduğunu gördüm. Bir merakım da vardı bu dile.. Sanırım bu projeyi de C# ile götürmeye çalışacağım.
Profesyonel bir yazılımcı olmadığımı belirtmek isterim. Bu yüzden kodlarım hep copy-paste-debug döngüsünde gidiyor. Proje boyunca hatalarım olacaktır elbet, ortaya mükemmel birşey çıkartmaya çalışmıyorum. Benim ilk büyük çaplı donanım temelli projem olacak. Heyecanlıyım..
Bir sonraki adım için bir Arduino Ethernet Shield gerekli.. Onu temin etmemle beraber işlerin biraz daha yoluna gireceğini söyleyebilirim. İlk hedefim Beacon anahtarı. 🙂
Bu proje nereye kadar gidecek, hep beraber göreceğiz..
