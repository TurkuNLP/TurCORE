Düşme hattıyla aralarında 7 puan fark bulunan Eskişehirspor ve Sivasspor’un karşılaştığı kritik maçta gülen Sivasspor oldu. Kırmızı-beyazlı takım rahat bir nefes alırken, Eskişehirspor ise üst üste 2. mağlubiyetini aldı
Ligin alt sıralarından kurtulma çabası veren ekiplerden Eskişehirspor ve Sivasspor, Eskişehir’de karşı karşıya geldi. Tempolu başlayan mücadelede iki ekipte orta saha kurgusuyla karşı hücumları engellemeye çalıştı. Bu durum Sivasspor’u kanat akınlarına yöneltirken, ev sahibi ekip ise uzun toplarla etkili olmak istedi. 41. dakikada kazanılan penaltıyı gole çeviren Eskişehirspor, ilk yarıyı 1-0 önde kapattı. Karşılaşmanın ikinci yarısı golle başladı. 46’da Aatif Chahechouhe ile eşitliği yakalayan Sivasspor, Eskişehirspor’a boş alan bırakmadı. Ev sahibi takımın orta alanda yaptığı kritik top kayıplarını değerlendiren kırmızı-beyazlılar, 59’da Utaka ile 2-1 öne geçti. Üst üste gelen gollerin şokunu atlatamayan Eskişehirspor’un gardı düştü, Sivasspor ise savunmasına çekilerek skoru korumak istedi. Konuk ekibin kontra atak silahı Aatif Chahechouhe, 76’da takımını 3-1’lik üstünlüğe taşırken, zorlu 90 dakika bu sonuçla tamamlandı.
İlgili Galeriler
