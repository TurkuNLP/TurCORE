Evet, İtalya yazı dizimizin ikinci bölümüyle karşınızdayım: Vatikan’dan selamlar dostlar. Öncelikle şunu belirtmek isterim ki, madem Vatikan Roma ilinde bir ülke benim gezdiğim ülke sayısı 3’tür arkadaş. Ben anlamam, hiiiiç iki ülke gördüm diye ezikleyemem kendimi; göğsümü gere gere üç cevabını yapıştırırım bilesiniz.
Neyse efendim bu Vatikan, özellikle Dan Brown’ın Melekler ve Şeytanlar’ını okumamızın ardından hayatımızda önemi artmış bir tarihi yerdir ve dünya gözüyle bi göreydik diye didindiğimiz, gidenin anılarını iç çekerek dinlediğimiz güzide bir ülkeciktir. Tabii Papalık seçimi, efendime söyleyeyim Mehmet Ali Ağca’nın Papa suikastı, kardinaller neyin derken Hristiyan milletinden fazla bizlerin merak ettiği bir yerdir de ayrıca.
Okur musunuz bilmem ama Vatikan ile ilgili kısa ve kitabi bilgilerimiz şu şekilde:
“Vatikan İtalya’da, Roma kentinin sınırları içinde Tiber Irmağı’nın sağ kıyısında yer alan, bağımsız, küçük bir devlettir. Yüz ölçümü 1 km2, nüfusu ise yalnızca 800 kişi kadardır, ama milyonlarca Katolik için dünyadaki bütün kentlerden üstündür. Katolik Kilisesi’nin merkezi olan Vatikan’da egemenlik papanın elindedir ve devlet papanın atadığı bir vali tarafından’ yönetilir.
Vatikan çok küçük olmasına karşın tüm kurumlarıyla tam bir devlettir. Kendi bayrağı, posta hizmetleri, telefon sistemi, güçlü bir radyo istasyonu ve her gün yayımlanan bir resmi gazetesi vardır. Kendi bankacılık sistemi olan Vatikan’ın parası, İtalyan yönetimi ile yaptığı anlaşmaya göre, İtalya sınırlan içinde de dolaşımdadır. Yabancı devletlerle diplomatik ilişkilerini kendi yürüten Vatikan’ın hukuk mahkemeleri ve 100 kişilik küçük bir ordusu da vardır.
Vatikan’daki en ünlü yapılar, San Pietro Bazilikası ile içinde eski ve değerli elyazmalarından oluşan bir kütüphanenin bulunduğu Vatikan Sarayı’dır. Vatikan müzeleri birçok değerli eşya ve yapıtı barındırır.”
Biz Roma’daki 4.günümüzün tümünü Vatikan’a ayıracak şekilde planımızı yapmıştık. Peşinen söyleyeyim bir tam gününüzü ayırmanız gerekiyor zira müzelerde özellikle yaklaşık 4-5 saatiniz gidiyor. Eee bunun San Pietro Bazilikası var, Sistine Şapeli var ve bittabi Bazilikanın 136 m yüksekliğinde kubbesine tırmanışı var. Var da var yani.
Vatikan ile ilgili önemli bilgilere gelince;
* Sistine Şapeli ve Vatikan Müzelerini gezebilmek için rehberli ve rehbersiz turlar mevcut. Rehberli olanlar ingilizce, biz İngilizce yeterince anlayamayacağımızı düşündüğümüz için bireysel turu seçtik.
* Giriş biletlerimizi gitmeden önce internetten almıştık. Şiddetle tavsiye olunur ki, siz de böyle yapın. Zira ramazan çadırı kuyruğunu bile kıskandıracak kadar uzun kuyruk oluyor kapıdan almak isteyenlere. (http://www.rome.info/museums/vatican/)
* Erken gitmenizi öneririm, zira saat 11’i geçtikten sonra özellikle müzelerde turların yarattığı bir yoğunluk oluyor. Kalabalık ve koku çekilmez olabiliyor 🙁
* San Pietro Bazilikası ücretsiz, yalnız girişlerde turnike sistemi var, o yüzden kuyruklar olabiliyor. Bazilika İtalya’da gördüğüm en görkemli yapılardan biri.
* San Pietro Bazilikasının kubbesine çıkın mutlaka, çok zorlu bir yolculuk oluyor ama çıktığınızda karşınızda bulacağınız manzara paha biçilemez. Kubbenin bir kısmı asansörle kat edilebiliyor, asansörle çıkış 7 €, merdiveni kullanmaksa 5 € ve asıl saçma olan asansörü kullansanız bile bir yerden sonra merdiven kullanmak zorundasınız. dolayısıyla yaklaşık 500 basamağı peşinen yürüyerek çıkın. Azıcık spor yapın canım, hep yatış hep yatış nereye kadar.
Sanırım anlatmak istediklerim bu kadar. Siz daha fazla sıkılmadan ben fotoğraflara geçeyim. Bundan sonra Floransa var, takipte kalın beybilitolar ^^
|Statuette of the “Good Shepherd”|
|Mehmet Ali Ağca suikastı sırasında Papa’nın içinde bulunduğu araç|
|Il Sacrificio Di Lystra|
|San Pietro Bazilikası|
5 Yorum Var
Ben gittiğimde hiç sıra yoktu şansıma ama ayın ilk pazar günü olduğu için papa sistine şapelde ayin yapacaktı AB vatandaşları haricini almıyorlar o gün o yüzden gidemedim sistine şapele. Roma'ya yeniden gitmek için bir neden bıraktım kendime :))
mımarıye bak be e cok hos kareler:)
Gel ikibucuk'da anlasalim:) Yok yok, saka. Tabii ki 3 ülke sayilir, ayipsin.
Gecenlerde bloglarin birinde "bunlari biliyor muydunuz?" basligi altinda , Vatikan ve Monaco'nun New York Central Park'tan daha kücük oldugu yaziyordu. Veri intrestink, dimi?
Zati su bloglar cikali genel kültür pacalarimizdan akiyo abi. Gitmedigimiz görmedigimiz ülkeleri gördük, ögrendik… mutfakta daha bir hamarat olduk, nerde ne yenir, hangi bluzun altina hani etek yakisir, hangi canta, hangi ayakkabi "in"…konserve kavanozundan duvar süsü …efendim….coraptan nasil takke yapilir (DIY= kendin ettin kendin buldun) gibi…herbiseyciklari ögrendik sükürler olsun.
Ben yeminle, bloglari okumadan önce memlekette bukadar mutlu aileler, hergün bukadar temiz ve düzenli evler, bukadar hamarat kadinlarin oldugunu bilmiyordum.
(Saka biryana, feysi meysi bosver de…su blog dünyasini cok seviyorum harbiden)
Resimler ve görüntüler cok ilginc ve keyifli. Tadini cikar güzelim. Allah sentril parklara gitmeyi de nasip etsin isallaaah! 🙂
Oldum olası şapelleri etkileyici buldum 🙂
sen gezdıkce ben mutlu oluyorum ve ıtakya deılde ıple barca ya gıtmenı beklıyorum..bak sen neler yazdın benım yorumuma bak hahahhaa
