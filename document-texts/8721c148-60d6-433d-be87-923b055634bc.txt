Yine sonbahar geldi ve ben yine mevsimin renkleriyle kazak havasının tadını Zaful ile çıkarmaya hazırlanıyorum! Bu sene gözüm gri kazaklar (gray V neck sweater), salaş hırkalar, fener kol denen bol ve büzgülü kollara takılıyor fazlasıyla. Hazır kazak havası da gelmişken, sitede bu tarz bir kaç hırka ve kazak bulunca sizinle paylaşmak istedim. Umarım siz de seversiniz! Ürünlere ulaşmak için isimlerine tıklayabilirsiniz. Sonbaharın tadını çıkarmak dileğiyle!
Now it is that time of the year when the leaves are in fifty shades of red and we enjoy the sweater wheater! I love all the seasons; however, I embrace falla and winter like no other. So this year, I got my eye on long cardigans and pullovers with lantern sleeves, and I already have some favorites from Zaful! You can see them online by clicking on the names. Enjoy the sweater weather!
Ayrıca ZFEN koduyla sürprizli alışverişler yapabilirsiniz!!!You can live a surprise shopping experience with ZFEN code!!!
L'Anné bana ulaşmasından önce duyduğum bir maka değildi. Fakat içeriğine ve üretim yerine (ABD) baktığımda, denemek için heveslendiğimi söylemeliyim! Nitekim, elime geçtiğinden beri (2 aydır) düzenli olarak kullanıyorum ve hazır bitirmek üzereyken yorumlarımı sizlerle paylaşabilirim!
L'Anné Rejuvenation Serum, C vitamini ile ince çizgileri ve kırışıklıkları azaltmayı ve kolajen üretimini tetiklemeyi, hyalüronik asit ile cildi dolgunlaştırmayı ve sıkılığını arttırmayı hedefliyor. Sonuç olarak, daha sıkı ve nemlendirilmiş bir parlaklık vermeyi vaat ediyor. A, E ve D vitaminleri ile de zenginleştirilmiş serumun ayrıca yaşlılık lekeleri, güneş lekeleri, kurumuş veya pürüzlü cilt belirtilerini tersine çevirmek gibi de iddiaları var.
Sabah-akşam temiz cilde 4-5 pompa alınıp dairesel hareketlerle masaj yapılarak yedirilmesi önerilen, renksiz ve kokusuz, jel kıvamındaki bu ürünü ben sabah-akşam (bazen de makyajımı çıkardıktan sonra) 2 pompa alarak uyguladım (2 pompa benim yüzüme yeterli geldi). Cildi anında rahatlatıp, nemlendirdiğini de gözlemledim. Üstüne kullandığım nemlendiricinin etkisini de arttırdı.
Cilt tarafından kolaylıkla emilen serum yapış yapış bir his de bırakmadı. Bu anlamda da epey sevdim. Ankara havasından dolayı nemsizliğime çare olamasa da, cildimin kuru bölgelerini giderdi. Bir de, yazın oluşan güneş lekelerimin rengini bana göre epeyce açtı. Böyle bir etkiyi tespit edebildiğim ilk serum oldu diyebilirim.
Düşük miktarda silikon içeren serumun içeriğini genel olarak beğendim. Hayvanlar üzerinde deney yapmayan bir marka olması ise ayrıca güzel. Fiyatı 225 TL olan bu serumu almak isterseniz, BURADAN sipariş verebilirsiniz.
En ışıl ışıl aydınlatıcı denince akla gelen bir kaç markadan biri olan Becca, yanlış hatırlamıyorsam bahar aylarında Sephora Türkiye raflarındaki yerini nihayet aldı. Hem likit, hem de toz aydınlatıcılarını çok merak etmeme rağmen, elimdeki aydınlatıcı bolluğu nedeniyle tam boylarını almaya elim gitmemişti.Neyse ki, yaz başında Opal renginin toz ve likit formunun iki mini boyundan oluşan şahane bir set çıktı ve ben ara-tara bulup bu set ile Becca'yı da deneyebilmiş oldum. Ve haftaya ışıl ışıl başlayalım diye işte karşınızda Becca On the Go Shimmering Skin Perfector: Opal!
Girişte de belirttiğim gibi bu set bir adet likit, bir adet de sıkıştırılmış toz aydınlatıcıdan oluşuyor. Her ikisi de minik; fakat kullanım alanları kısıtlı olduğu için epeyce süre gidecek gramaja sahip. Likit olanın tam boyu pompalı ambalajda geliyor diye biliyorum; ama, mini boyu sünger aplikatörle satışa sunulmuş. Toz olanın da kapağı metal değil sert plastik; ama, bu bir sorun mu? Hayır :)
Becca Shimmering Skin Perfector Spotlight -Opal, likit bir aydınlatıcı ve bu boyu sünger aplikatör ile geliyor. Cilde içten gelen bir aydınlık efekti vermek için ışığı yansıtan ultra ince inci tozu içeriyor.
Hafif sarıya çalan bir şampanya rengi olan Opal'ın likit hali cilde gerçekten de belli belirsiz, iddialı olmayan, sim içermeyen, boyutlu ve çok zarf bir aydınlık sağlıyor. çok rahat uygulayıp, çok rahat cilde yedirebiliyorsunuz. İddialı aydınlatıcılardan hoşlanmayanlar, ya da çok hafif makyaj yapılan günlerde cilde sağlıklı bir ışıltı katmak için ideal olduğunu düşünüyorum. Bir işlevi de, üstüne uygulayacağınız toz aydınlatıcını rengini iyice patlatmak tabii. Üstelik, tek başına kalıcılığı da son derece başarılı. Bence bu rengi fondöten içine karıştırarak kullanmak da mümkün.
Becca Shimmering Skin Perfector Spotlight -Opal
Becca Shimmering Skin Perfector Pressed -Opal ise sıkıştırılmış toz versiyonu. Yapısı yumuşacık, toz toz olmuyor ve toz ürün olmasına rağmen neredeyse kremsi diyebilirim. Pigmentasyonu şahane!
Toz versiyonun Opal rengi, likitinden bir tık daha koyu/sarı. Ten rengi benden açık olanlara koyu gelebilir belki; ama ben çok severek kullanıyorum. Çok boyutlu bir ışıltısı var ve asla simli değil, sedefli-metalik bir efekt veriyor. Bütün yaz çok severek kullandım, kullanmaya da devam ediyorum. İyi ki seti alıp denemişim dediğim ürün oldu!
Gratis yaz aylarında Sleek markasının yeni ürünlerinden Distorted Dreams aydınlatıcı paleti ile mat metalik rujlarını ülkemiz getirdi. Bana yollamış oldukları basın kitinden bu güzellikler çıkınca nasıl sevindiğimi anlatamam! Yaz bitse de metalik modası ve uzaydan görünen aydınlatıcılar hala trend olduğuna göre, bu ürünleri anlatmaya aydınlatıcı paletten başlayabilirim...
Sleek Highlighting Palette -Distorted Dreams, kare, lame-aynalı, oldukça şık bir ambalajla geliyor. Dış ambalaj aslında içi hakkında bir ipucu da veriyor: aydınlatıcıdaki renkler hem soğuk tonlu, hem de cayır cayır parlıyorlar! İç kapağında kocaman bir de aynası bulunan palet ambalajıyla benden tam puan alıyor.
Paletin içini açtığımızda bizi 3'ü krem, ikisi sıkıştırılmış toz 5 adet ürün karşılıyor. Özellikle krem ürünlerin holografik yapısı oldukça albenili! Sleek daha az kullanılacağını düşündüğü eflatun yansımalı aydınlatıcıya daha ufak yer ayırmış palette; bazı eleştiriler aldı bu durum; ama, açıkçası ben de mantıklı buldum bu yerleşimi. Ürünlerin hepsini yüz, göz ve dudakta kullanmak da mümkün.
Yapılarına gelecek olursak; krem ürünler oldukça yanar döner formda ve parmak uçlarıyla rahatça uygulama yapabiliyorsunuz. Toz ürünler pigment olarak fena değil; ama içlerinde minik simler bulunuyor. Önce krem ürünü uygulayıp, ardından da tozları geçerseniz ulaştığınız parlaklık karşınızdakini kör edebilir :)
Ben bu palette uçuk yeşil ve eflatun aydınlatıcıyı çok ilginç buldum; ama, kullanmak istediğimde elim hep sol üst köşedeki sarı alt tonlu ama pembe yansımalı krem aydınlatıcıya gidiyor. Bunun üstüne ise iki tozdan birini uyguladığımda ortaya çıkan aydınlık efekti gerçekten uzaydan görebilirsiniz bence (bakınız aşağıdaki fotoğraflar)! Yeşil ve eflatunu kullanmak içinse kışı ve çok soğuk tonlu makyaj yapmayı bekliyorum!
Kalıcılığını da başarılı bulduğum bu aydınlatıcı paleti parıl parıl parlamayı seven herkese öneririm! Ben günlük olarak kullanmayı biraz cesaret işi kabul etsem de, özel bir gecede tüm gözleri üzerinize çevireceğine eminim! Hazır indirim de varken, bir göz atın derim!!!
NYX markasını ne kadar çok sevdiğimi biliyorsunuz. Uygun fiyatlı renkli kozmetikleriyle gönlğmğze taht kuran marka, yakın zamanda Stripped Off cilt serisini de çıkardı. Daha önce Cleansing Oil (Makyaj Temizleme Yağı) ürününden BURADA bahsetmiştim. Bugün de Salt Scrub ve Cleansing Balm blogun konuğu!
Stripped Off Cleansing Balm, 100 gr'lık kocaman bir ambalajda sunulunuyor. Siyah ve şık tasarımlı kapağının altında ürünü ilk açtığınızdan emin olmanız için koruyucu folyosu da mevcut.
Ana maddesi likit parafin olan temizleyicinin içinde yeşil çay özü, üzüm tohumu yağı ve E vitamini de bulunuyor. Oda sıcaklığında katı halde bulunan balm, vücut ısısıyla eriyor. Ben öncelikle bir fındık kadar ürünü parmak uçlarımda eriterek yüzümü nazikçe ovalıyorum. Daha sonra yeniden aynı miktarda ürün alıp yine parmak uçlarımda ısıttıktan sonra nazikçe gözlerimi ovalıyorum. Sonrasında sıcak suyla ıslattığım bir havlu ile tüm yüzümü siliyorum ve bam! Makyajımı tamamen temizlenmiş oluyor! O kadar pratik bir ürün ki, düğüne gittiğimiz bir gecenin dönüşünde makyajının ne çabuk temizlendiğine kuzenim inanamadı!
Temizleme işleminden sonra cildimde yağlı bir his bırakmıyor, kurutmuyor da. Açıkçası, parafinden dolayı nemli de hissediyorum. Çok çok beğendiğim ve pratik bulduğum bu temizleyiciyi özellikle yoğun makyaj yaptığım, suya dayanıklı maskara, eyeliner kullandığım günler tercih ediyorum. Fiyatı 29,90 TL.
Stripped Off Cleansing Salt Scrub ise krem bir bazın içinde tuz tanecikleri olan bir scrub. Tanecikleri nedeniyle biraz şüpheyle yaklaştığım bu ürün, yumuşacık yapısı ve cildimi hiç çizmemesiyle beni oldukça şaşırttı!
Bahsettiği gibi oldukça ferah, ama bir tık erkeksi bir kokusu var. Traş köpüklerine benzeyen bu koku -bana göre- asla rahatsız edici değil; hafif denizimsi kokuyor hatta. Islak cildime yine bir fındık tanesi kadar ürünü dairesel hareketlerle, tuz tanecikleri tamamen eriyene kadar uyguluyorum. Bu sırada ürün bir miktar köpürüyor. Ilık suyla yıkadığımda ise geriye tertemiz, hatta gıcır gıcır; ama kuruyup gerilmemiş, parlak bir cilt kalıyor.
Haftada 2-3 kez, sadece duş aldığım zamanlarda uyguladığım bu scrubdan sonra cildimi gerçekten ferah ve arınmış hissediyorum. Dolayısıyla da çok keyifle kullanıyorum. 100 mL ürünün fiyatı 24,99 TL. Her iki ürünü de özellikle fiyat-performans açısından oldukça başarılı bulduğumu belirtmem lazım.
Online alışveriş artık hepimizin sık sık tercih ettiği, hatta belki de mağaza mağaza dolaşmak gerekmediği ve zamandan da kazandırdığı için çok daha fazla sevilen bir alışveriş yöntemi haline geldi. Pratik olmasının yanı sıra, özel kampanyalar, fırsatlar ve indirimler sunan siteler de bu keyfi ikiye üçe katlıyor resmen. Cosekiz de bu sitelerin en yenilerinden!
Cosekiz'de neler bulabilirsiniz?
Makyaj ve cilt bakım ürünleri
Saç bakım ürünleri
Vücut bakım ürünleri
Sağlık ürünleri
Parfüm ve deodorant
Erkek bakım
Bebek bakım
Güneş ürünleri
Ana sayfayı açtığınızda sizi yüksek indirim oranlarına sahip kampanyalar karşılıyor! Örneğin şu an Neutregena ürünerinde %78'e varan, L'Oreal'de %53'e, Diadermine'de %58'e, Urban Care'de%50'ye varan indirimler var... bunlar benim paylaşabildiklerim; sayfanın altına indikçe azalan oranda indirimler devam ediyor!
Yaygın bulunan markaların yanı sıra Isolde, Bio Z, Gabrini, L'Actone gibi daha zor rastlanılan markaları da bünyesinde barındıran Cosekiz'den, bu indirimlerin üstüne %10 daha tasarruf etmek isterseniz, LARCEN10 kodunu kullanabilirsiniz :)
ColourPop yaz başında, kristallerin spiritüel güçlerinden ilham alan ve içinde gerçek kristaller bulunduran Crushed Crsytals isimli bir koleksiyon çıkardı. Amethyst, Aquamarine, Rose Quartz, Aventurine kristallerinin adını taşıyan 4 serinin her birinde Lip Balm ve Liquid Highlighter (likit aydınlatıcı) bulunurken, Rose Quartz ve Amethyst'te Priming Spray (sprey makyaj bazı), Aventurine ve Aquamarine'de ise Setting Spray (makyaj sabitleme spreyi) bulunuyor. Ben tercihimi rengini çok beğendiğim için Rose Quartz serisinden yaptım. Bu serideki tüm ürünleri alıp, üstüne de Aventurine serisinin Setting Spray'ini ekledim... bakalım bu ilginç ürünleri nasıl bulmuşum?
Öncelikle koleksiyonun ambalajları Colourpop'un minimalist tarzını taşımakla birlikte, kristal parlaklığını temsil eden simleri ve yansımalı kutularıyla çok şeker. Kutuları atmaya bir süre kıyamadığımı itiraf etmeliyim. Rose Quartz serisi romantik bir seri ve bu kristalin kalp gözünü açan, kişiye sevgi veren özelliğini taşıyor. Aventurine ise iyi şans taşı olarak biliniyor ve positifliği, yaratıcı enerjiyi ve içten gelen gücü açığa çıkartıyor.
Rose Quartz Crystal Priming Spray, rose quartz kristalleriyle birlikte cildin nem seviyesini arttırmak için elma ekstresi, antioksidan olarak greyfurt ekstresi içeriyor ve nemlendirici olarak da zeytinyağı bulunduruyor. Nemli bir bitiş sağlamayı hedefleyen sprey, tatlı tatlı ve hafifçe pembe greyfurt kokuyor. 55 mL'lik spreyli cam şişede satılan bu sprey kesinlikle iddialarını yerine getiriyor ve cilde oldukça nemli, ışıltılı bir baz sağlıyor. Üstelik sprey formda olduğu için çok hızlıca uygulanabiliyor. Fondötenin kalıcılığına bir katkısını gözlemlemedim; ama, ciltte çok daha düzgün görünmesini sağladığını düşünüyorum.
Rose Quartz Crystal Liquid Highlighter ise bu koleksiyonun en efsane ürünlerinden bence! İnci beyazı baz içinde pembe-altın yansımalara sahip bu sıvı aydınlatıcıyı ister fondöteniniz ya da nemlendiricinize karıştırabiliyorsunuz; isterseniz de, normal bir aydınlatıcı gibi makyaj üstüne uygulayabiliyorsunuz. Ben her iki türlü de kullanıyorum ve kendisine bayılıyorum!! Özellikle mata yakın fondötenlerin havasını anında değiştiriyor. Sıvı aydınlatıcı olarak da bir damlası elmacık kemiklerini ışıl ışıl yapmaya yetiyor. (NOT: Bu ara cildime bir çeşit peeling uyguladığımdan makyaj yapamıyorum ve aydınlatıcının nasıl durduğu ile ilgili buraya bir fotoğraf bu yüzden ekleyemedim. Ama düzeldikten sonra Instagram hesabımda paylaşıp, burayı da güncelleyeceğim...)
Rose Quartz Crystal Lip Balm ise yine inci beyazı baz içinde pembeye dönük ışıltılar içeren, yarı holografik, yarı saydam bir dudak ürünü. Tek başına da dudakta çok hoş duruyor, herhangi bir rujla kombinlendiğinde de muhteşem bir yansıma yaratıyor. Dudak nemlendirmesini de fena bulmadım. Kokusu ise bir harika! Bu ara pembe bazlı tüm rujlarımın üstünden bir de bunu geçiyorum.
Benefit Posie Tint üstüne Colourpop Rose Quartz Lip Balm
Aventurine Crystal Setting Spray ise cildi koruyup makyajın ömrünü uzatmayı hedefliyor. Aventurine kristallerinin yanısıra ciltte makyajı tutmak için bir film oluşturucu, yorgun cildi canlandırmak ve hassas cildi yatıştırmak için salatalık özü, C vitamini takviyesi için limon özü, ciltteki yağlanmayı azaltmak için bal özü ve nem için hindistan cevizi suyu içeren bu ilginç sprey hafif hafif de salatalık kokuyor! Sprey mekanizmasını çok başarılı bulmadığımı, ürünü bir anda ve fazla fazla püskürttüğünü söylemem lazım. Fakat bu durum makyajı bozmuyor. Makyaj sabitleme konusunda ben zayıf buldum; ama, çok beğenen arkadaşlarım da oldu. Bneim makyajımı genel olarak hiçbir ürün sabitleyemiyor sanırım. Fakat makyajlı cilde son dokunuş için başarılı bir sprey olduğunu da söylemeden edemeyeceğim. Tıpkı Priming Spray gibi bu ürün de 55 mL'lik cam şişede satılıyor.
Hepimizin bildiği gibi Colourpop çok tatlı ürünlerini inanılmaz uygun fiyatlara sunuyor; bu ürünlerin de fiyatları oldukça uygun. Türkiye'ye gönderim yapmıyorlar; ama, ben Colourpop ürünlerini sevgili @trendyonair'dan temin ediyorum. Şu anda Colourpop'un sitesinde stok dışı olan ürünlerden de elinde bulunduğunu biliyorum; dolayısıyla, bu yazıda merak ettikleriniz ve almak istedikleriniz olursa, kendisiyle iletişime geçebilirsiniz.
