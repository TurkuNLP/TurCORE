Karaman Gıda Tarım ve Hayvancılık Müdürümüz Orhan ÖZÇALIK toplantıda; “Sağlıklı gıdanın üretilmesi ve tüketilmesi için özverili ve yoğun bir çalışma sergileyen şube personelimize çabalarından dolayı teşekkür ederek, gece gündüz demeden denetimlerini sürdüren, bu çalışmaları neticesinde ülkemiz ortalamalarının üzerinde bir denetim çalışması gerçekleştiren tüm denetim personelimizi tebrik ediyorum” dedi.
İl Müdürü ÖZÇALIK’ın konuşmasının ardından Gıda ve Yem Şube Müdürü Fatih AYAZ Karaman’da gerçekleştirilen 2017 yılı denetim, hizmet ve faaliyetlerine ilişkin sunumunu yaptı. Şube Müdürü Fatih AYAZ sunumunda: "Vatandaşımızın daha hijyenik daha yüksek kalitede gıda tüketmesini sağlamak amacı ile İl Müdürlüğümüz kontrol görevlileri tarafından Karaman genelinde faaliyet gösteren 2 bin 529 gıda işletmecisine yönelik 2017 yılı içerisinde 4 bin 608 denetim gerçekleştirilmiştir, 400'e yakın farklı ürün grubundan numuneler alınmış ve toplamda 112 işletmeye 408 bin 387 TL İdari Para Cezası uygulanmıştır. Gerçekleştirilen 4 bin 608 denetim ile 2017 yılı için planlanan 4 bin denetim hedefinin üzerine çıkılmış ve ülkemiz genelinde 81 İl Müdürlüğünün gerçekleştirdiği denetim ve işletme sayılarına bakıldığında işletme başı denetim sayısında Karaman 14. sırada yer almıştır” dedi
Şube Müdürü AYAZ; “Bizim buradaki hedefimiz daha çok denetim daha fazla ceza vermek değil, denetimlerimizi eğitim maksatlı yapmak ve vatandaşımızın sağlığını korumaktır. Böylece vatandaşlarımızın daha hijyenik daha yüksek kalitede gıda tüketmesini sağlamaktır. Bu sebeple 2018 yılı içerisinde de Gıda Güvenliği ve Kalitesine yönelik bilinci geliştirmek için yapacağımız eğitim çalışmalarına da büyük önem vereceğiz" dedi.
Kamuoyuna saygıyla duyurulur. 18.01.2018
Karaman Gıda Tarım ve Hayvancılık Müdürümüz Orhan ÖZÇALIK toplantıda; “Sağlıklı gıdanın üretilmesi ve tüketilmesi için özverili ve yoğun bir çalışma sergileyen şube personelimize çabalarından dolayı teşekkür ederek, gece gündüz demeden denetimlerini sürdüren, bu çalışmaları neticesinde ülkemiz ortalamalarının üzerinde bir denetim çalışması gerçekleştiren tüm denetim personelimizi tebrik ediyorum” dedi.
