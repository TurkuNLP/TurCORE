Araç alımında güvence sistemi, hem alıcıyı hem de satıcıyı koruma altına alan bir sistem olup Ticaret Bakanlığınca akredite edilmektedir.
İkinci el araç alım-satımı, günümüzün en hareketli piyasalarından birini oluşturuyor. Ancak bu sektörün kendine göre bazı sıkıntıları vardır. Hem alıcı için hem de satıcı için bazı durumların sık yaşanması, ikinci el otomobil piyasasında güven sorununun ortaya çıkmasına neden oluyor. Ticaret Bakanlığı, yaşanan bu sorunların önüne geçmek için güzel bir çözüm getirdi. “Güvence Sistemi” adı verdiği bu sistem sayesinde hem alıcı hem de satıcı kendini koruma altına alabilecek, olası bir “dolandırıcılık” vakası ile karşı karşıya kalmayacak. Peki, araç alımlarında güvence sistemi nedir, nasıl çalışır, faydaları nelerdir, güvence sisteminden yararlanabilmek için neler gerekiyor? Tüm bu soruların cevabını bu yazımızda ayrıntılı bir şekilde vereceğiz.
Güvence sistemi nedir?
İkinci el araç alım ve satımında hem alıcıyı hem de satıcıyı koruma amaçlı olarak oluşturulan güvence sistemi, her bankada olmasa da çoğu banka bu sistem geçti ve geçmeyenler de geçiş yapmaya başladılar. İkinci el araç alım-satımında oluşabilecek dolandırıcılıkların önüne geçmek için Ticaret Bakanlığı, Türkiye Noterler Birliği’ni yetkilendirerek “Güvenli Ödeme Sistemi” adı verdiği sistemi kurdu.
Araç alım satımı, her ne kadar basit ve sıradan bir iş gibi görünse de aslında hem alıcılar hem de satıcılar ister istemez birbirlerine şüphe içinde bakabiliyorlar. Elbette bunun tek neden, yaşanan dolandırıcılık vakalarıdır. Tedbiri elden bırakmak istemeyenler, bir şekilde ortak noktayı bulup işlerini çözebiliyorlar. Ama bazı zamanlarda, kişiler kendilerini ne kadar korumaya çalışsalar da yine de dolandırılmaktan kendilerini koruyamayabiliyorlar. Ticaret Bakanlığı da bu tip vakaların önüne geçmek için Türkiye Noterler Birliği’nin bu alanda görevlendirerek “Güvence Sistemi” adı verdiği hizmeti faaliyete geçirdi. Her ne kadar haliz hazırda tüm bankalar sistemi entegre etmeseler de herhangi bir bankada hesabınızın olması, sistemi kolaylıkla kullanmanızı sağlıyor. Üstelik hem sizi hem de finansmanı güvence altına alan bir sistemdir.
Güvenli ödeme sistemi nasıl çalışır?
Araç alım-satım işlemleri, günümüzün en aktif alanlarından biridir. Birikmiş parası olanlar ya da araç alabilecek kadar kredi kullanabilenler, ayaklarını yerden kesecek bir araç satın almak için gerek internet sitelerinden gerekse de araba pazarlarından araştırma yaparlar. Ancak bazı durumlar vardır ki kendinizi ne kadar koruma çalışırsanız çalışın, bir şekilde sizi dolandırmayı kafasına koymuş biri karşınızda varsa, kendinizi bundan beri tutmanız çok zor olur. Tabi sadece alıcı için geçerli bir durum değil bu. Aynı zamanda satıcı için de büyük risk oluşturan bu durumun doğru şekilde çözülmesi için güvenli ödeme sistemi kullanmak en doğrusudur. Bu sistemin çalışma mantığına gelince;
- Araç satmak isteyen kişi, öncelikle güvenli ödeme sistemi hizmeti sunan bir bankadan hesap açtırmalıdır.
- Satıcı hesap oluşturulduğunda bir referans numarası oluşturulur ve bu da alıcıya iletilir.
- Alıcı, araç hakkında gerekli inceleme ve araştırmaları yaptıktan sonra eğer aracı satın almayı onaylarsa, kendisine verilen referans numarası ile bankaya gider ve tutarı bankaya öder.
- Tüm resmi işlemler tamamlandıktan sonra satıcı bankaya giderek alıcının gönderdiği parayı banka güvencesi ile teslim alır.
Güvenli ödeme sisteminin avantajları nelerdir?
Bankaların hizmetlerinin son derece geniş olması, her alanda ihtiyaçların karşılanmasına yardımcı olmaktadır. Hareketli bir piyasa olmasından dolayı araç alım-satım işlemlerinde müşterilerine yardımcı olan bankalar, Ticaret Bakanlığı’nın da onayından geçen Güvenli Ödeme Sistemi’ni kullanarak müşterilerinin paralarını koruma altına alıyorlar. Özellikle internet sitelerinden daha sık araç alışverişinin yaşandığı günümüzde, uzak şehirlerde araç bulanların çabalarının boşa gitmemesi açısından bu sistemin oldukça faydalı yönleri bulunmaktadır.
Mesela bir araç satın almaya karar verdiğinizde, normal şartlarda satıcıya kaparo vermeniz gerekir. Ama aracı görmeye gittiğinizde, araç ile ilgili bir şüphe durumu yaşadığınızda ya da hoşunuza gitmediğinde aracı almaktan vazgeçme hakkına elbette sahipsiniz ama satıcı sizden aldığı kaparo parasını geri vermek istemeyebilir, bu da parasal anlamda sizin için sıkıntılara neden olabilir. Ama güvenli ödeme sistemi ile çalıştığınızda, herhangi bir onay vermediğiniz için herhangi bir risk de taşımak durumunda kalmazsınız.
Satıcı açısından da önemli avantajlar sunan Güvence sistemi, dolandırıcılık amacı ile araca bakmaya gelenlerin önüne geçiyor. Çünkü iki taraflı çalışan bu sistem, alıcıdan onay beklediği gibi satıcıdan da onay bekler. Yani her iki taraf da mağdur olmaktan kurtulmuş olur.
Güvence Sistemini Kullanmak Ücretli mi?
Araç alım satımında sık karşılaşılan durumlardan biri olan dolandırıcılıklar, kişilerin ciddi anlamda mağdur olmalarına neden olmaktadır. Bu tip durumların önüne geçmek amacıyla oluşturulan Güvence Sistemi, 20 TL gibi cüzi bir bedel karşılığında kullanılabiliyor üstelik tescil işleminin gerçekleştirilmemesi durumunda, bu ücret alınmıyor. Yani kullanımı güvenli olduğu kadar fiyatının uygun olması sayesinde de vatandaşlar sistemi kolaylıkla kullanabilirler.
İşlem İptali Yapılabilir mi?
Her geçen gün daha yaygın şekilde kullanılmaya başlanan ve birçok bankanın hizmetleri arasında yer almaya başlanan ikinci el araçlarda güvence sistemi uygulaması birçok cazip yönü ile vatandaşları koruma altına alıyor. Tabi sistemi kullanmak isteyenlerin akıllarına gelen sorulardan biri de “işlemin iptali mümkün mü?”sorusudur. Bu konuda da rahat olabilirsiniz. Çünkü anlaşmazlık durumunda veya herhangi bir sebepten dolayı aracınızı satmaktan vazgeçerseniz ya da alıcı aracı satın almaktan vazgeçerse, yapılan ödeme geri alınabilir ve güvence sistemi iptal edilebilir.
Kimler sistemden yararlanabilir?
Türkiye’de ikinci el araç alım-satımı için getirilen sıkı denetimlerin yanı sıra getirilen koşullar da epeyce ağırlaştırıldı. Bu da ikinci el araçlarda daha güvenilir alışverişlerin oluşmasını beraberinde getirdi. Son olarak getirilen güvence sistemi ise daha fazla denetim şansını sunduğu için piyasada dolandırıcılık haberlerinin daha da azaldığını görebiliyoruz. Sistemden faydalanmak isteyen herkesin kolay bir şekilde başvuru yapabilmesi ise ayrıca bir avantaj sağlamaktadır.
