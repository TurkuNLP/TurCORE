Suriye Devrimciler Cephesi, Der’a’daki el-Ömeri Tugayları komutanı Yüzbaşı Kays el-Kataane’nin Der’a kırsalında kendisini hedef alan bir kurşunla şehit edildiğini duyurdu.
Smart Haber Ajansı’nın görgü tanıklarından naklettiğine göre; El-Ömeri Tugaylarından bazı kişiler bir basın gönüllüsünü, el-Kataane ile girdiği sözlü münakaşa nedeniyle gözaltına almak istedi. Der’a’daki Celin kasabasında gerçekleşen bu olay sırasında, basın gönüllüsü silahını çıkartarak el-Kataane’yi hedef aldı. El-Kataa’ne olayın ardından Ürdün’deki el-Rema hastanesine götürüldü ise de bir saat sonra hayatını kaybetti.
Esed güçleri Huran’daki köy ve kasabaları bombalamaya devam ediyor. Dail kentine atılan varil bombaları nedeniyle, bir kişi şehit oldu birkaç kişi yaralandı. El-Harak kenti, el-Mezirib ve Tel Şihap kasabaları da varil bombalarına maruz kaldı.
