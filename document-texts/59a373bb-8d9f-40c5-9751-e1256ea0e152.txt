İşimi Büyütüyorum
Çok çalıştınız, çabaladınız ve yeni bir iş kurdunuz. Doğru adımlar attınız ve işleriniz iyi gidiyor. Tam da bu aşamada yeni bir şube açmayı, farklı pazarlara açılmayı ya da müşterilerinize yeni ürünler sunmayı deneyebilirsiniz. Fakat işleri büyütmek elbette çok kolay olmuyor.
Her işin dinamiği ve niteliği farklı. Bu nedenle de yaptığınız işe göre özgün bir büyüme stratejisi belirlemeniz şart. Büyüme stratejinizi belirlerken de farklı büyüme modellerinden yararlanabilirsiniz. İşletme büyüme modelleri ise aşağıdaki gibi sıralanabilir:
- Yeni şube/şubeler açmak
- Pazarlama faaliyetlerini artırmak
- Yeni ürün ve hizmetler sunmak
- Farklı pazarlara girmek
- Bayilik ve franchise vermek
Tüm bu büyüme modellerinden işletmenize en uygun olanı belirledikten sonra işinizi geliştirme yoluna girebilirsiniz. Ancak öncelikle hedefiniz, seçtiğiniz büyüme modelini iyi tanımak ve anlamak olmalıdır. Çünkü büyüme modellerinin hepsinde izlenmesi gereken yollar farklılık gösterir. Örneğin yeni bir şube açmaya karar verdiyseniz ilk olarak nerede şube açmak istediğinize, ardından kaç tane yeni elemana ihtiyaç duyduğunuza karar vermelisiniz.
Aynı şekilde farklı pazarlara girmek istediğiniz takdirde de giriş yapmak istediğiniz pazarın mevcut özelliklerini, büyüme oranını net bir şekilde tespit ederek işe başlayabilirsiniz. İzleyeceğiniz tüm bu adımlar işinizi büyütürken rasyonel hareket etmeniz konusunda size yardım edecektir.
Biz de bu doğrultuda hazırladığımız “İşimi Büyütüyorum” infografiğiyle izlenmesi gereken adımları tek tek anlatıp “İşimi nasıl büyütürüm?” sorusunu soran herkese kılavuz olmak istiyoruz.
