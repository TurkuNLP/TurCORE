Edwin Gyasi'den Beşiktaş itirafı
Corona virüsü (koronavirüsü) nedeniyle lige verilen arada gelecek sezonun kadro yapılandırması için düğmeye basan Kara Kartal'a Gana'lı golcü Edwin Gyasi'nde mesaj var... Ghanasoccernet'e konuşan yıldız futbolcu, Beşiktaş için oynamak istediğini resmen açıkladı! İşte detaylar...
Gana basınında yer alan habere göre, gelecek sezon siyah beyazlı formayı giymesine neredeyse kesin gözüyle bakılan ancak corona virüsü (koronavirüsü) nedeniyle şu anda görüşmeleri askıya alınan Edwin Gyasi, siyah beyazlı kulüple alakalı açıklamalarda bulundu.
Gyasi, konuşmasında Beşiktaş ile transfer müzakeresi yaptığını ancak corona virüsü (koronavirüsü) nedeniyle şu anda bu görüşmelerin askıya alındığını ifade etmesinin ardından, "Beşiktaş harika geçmişi ve büyük bir taraftar kitlesi olan, iyi bir kulüp. Bence herkes onlar için oynamak ister." dedi.
Geçen yıl Ricardo Quaresma'nın ayrılığı sonrası adı yine gündeme gelen 28 yaşındaki sağ kanadın kulübüyle 1 yıl daha sözleşmesi bulunuyor. Piyasa değeri 1.5 milyon Euro olan tecrübeli isim, ligin ilk devresini ABD'nin Dallas takımında geçirmiş ve devre arası Sofya'ya geri dönmüştü. (Kaynak: Fotomaç)
