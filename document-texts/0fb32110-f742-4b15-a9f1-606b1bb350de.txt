Boyun Düzleşmesi Nedenleri Tedavi Yöntemleri Nelerdir ?
Yorgunluğun, stresin ve aşırı düşünmenin neden olduğu bir hastalıktır. Boyun düzleşmesi, şekli C'ye benzeyen omurganın aşırı yüklenme, aşırı stres gibi nedenlerden dolayı omurganın I şeklini almasıdır. İnsan vücudundaki omurgaların belli bir duruşu ve şekli vardır. Bu duruş ve şekil zamanla belirli nedenlerden dolayı farklılaşarak bazı rahatsızlıklara sebep olabilir…
Boyun bölgemizdeki ve bel bölgemizdeki içe doğru gerçekleşen kavis, bu anatomik doğal duruşun temelidir. Bu doğal duruşu sağlayan ise yumuşak ve özel disklerdir. Bu disklerin kayması ya da belli nedenlerden dolayı şeklini kaybetmesi az önce de belirttiğimiz gibi boyun düzleşmesine neden olmaktadır.
Boyun Düzleşmesi Neden Olur?
1) Hareketsizlik
Boyun düzleşmesine öğrenci hastalığı da diyebiliriz. Kitap üzerinde veya bilgisayar karşısında çok uzun süre hareketsiz kalmak boyun kaslarının gevşeyememesine neden olur. Kaslardaki bu gerginlik omurlar üzerinde baskı oluşturur. Bu baskı uzun süre devam eder ve sık tekrarlanırsa omurların pozisyonuna etki ederek boyun düzleşmesine neden olabilir.
2) Sarsılma
Darbe almak gibi fiziksel bir etkenle omurlar ve bağlar zarar görürse boyun düzleşmesi ortaya çıkabilir. Düşmek, birine veya bir nesneye çarpmak böyle bir etkiye neden olabilir. Yine aynı nedenle araba kazaları sık sık boyun düzleşmesine neden olabilmektedir. Ani bir fren bile boyun düzleşmesine neden olabilir.
3) Kemik Erimesi
Kemik erimesi de boyun düzleşmesinin temel nedenlerinden biridir. Kalsiyum ve kemik proteinlerinin yetersizliği ile birlikte kemikler incelir, başın ağırlığını kaldıramayan omurga yüzünden boyun düzleşmesi görülebilir. Kemik erimesi yaşlılarda ve kadınlarda daha sık karşılaşılan bir hastalıktır.
Boyun Düzleşmesinin Belirtileri Neler?
Boyun düzleşmesinin çeşitli belirtileri vardır. Ancak aşağıdaki belirtileri taşıyan bir kişi 100% boyun düzleşmesi rahatsızlığına sahip diyemeyiz.
Boyun ağrıları; sürekli ve özellikle sabah uyandığınızda ağrıması.
Baş dönmesi; başınızın döndüğünü hissetmeniz ve sürekli ağır ve kaldırılması zor bir başınız varmış gibi hissetmeniz.
Boyunda batma hissi; boynunuzun arka ve yan kısmında baskı hissi.
Boynunuzu sürekli "kütletme" ihtiyacı.
Boynunuzdan gelen rahatsızlık sebebiyle "tik" oluşması.
Boyun Düzleşmesinin Önüne Geçebilmek İçin Neler Yapılmalı
Uzun süre aynı pozisyonda durmayın. Örneğin; televizyon izliyorsanız koltuk kenarında aynı durumda sürekli yatmayın. Arada bir kalkın ve hareket edin.
Yine bilgisayar başında iş yapıyorsanız ara ara işinizin başından kalkın ve ufak bir gezinmeye çıkın.
Duş aldıktan hemen sonra saçınızı kurutun ve ıslak saçlı bir şeklilde dışarıya çıkıp rüzgara maruz kalmayın.
Cereyan dediğimiz rüzgar akımının arasında kesinlikle durmayın ve rüzgar esen bir yerde boynunuzu sakının.
Klima ve vantilatör olan yerlerde direkt olarak rüzgara maruz kalmayın.
Uyurken yüksek bir yastıkta değil, visko maddeden yapılmış bir boyun yastığında yatın.
Spor yapın ve sauna, kaplıca, termal hoteller ya da hamama gidin. Örneğin, haftada bir yüzmek sizi çok rahatlatacaktır. Aynı şekilde sıcak su sizin dostunuz olacaktır.
Yukarıda bahsedilen maddelere her ne kadar uyarsanız da bazen boyun ağrısı şikayetleriniz devam edebilmektedir. Bunlar çok ağırlaşmadan bir hekime danışmanız, sizi sürekli demoralize edecek bu illetten kurtulmanıza vesile olacaktır. Hiç vakit kaybetmeden bir nöroloji uzmanına muayene olmakta büyük fayda var.
Boyun Düzleşmesi Tedavisi
1) Boyun Egzersizleri Yapın
Boyun düzleşmesinden kurtulmak için aşağıdaki egzersizleri yavaşça uygulayın. Gergin kaslardan dolayı bir miktar rahatsızlık normaldir ancak şiddetli bir ağrı ile karşılaşırsanız egzersizi bırakın.
Başınızı nazikçe öne doğru eğin. Hareket esnasında çeneniz göğsünüze yaklaşmalı, zemine bakıyor olmalısınız.
Başınızı eski pozisyonuna getirin ve bu hareketi beş kez tekrarlayın.
Başınız ve boynunuz düz pozisyonda, dik konumda iken omuzlarınızı arkaya atın. Başınızı yavaşça arkaya doğru yatırın, tavana bakın. Hareket esnasında sırtınız düz kalmalıdır. Beş saniye bekleyin ve eski pozisyonunuza dönün.
Bu hareketi 10-20 kez tekrarlayın.
Karşıya bakarken boynunuzdan uzayın, birkaç saniye bekledikten sonra başınızı geri çekin. Çeneniz boynunuza yaklaşıp uzaklaşsın. Hareketiniz tavukların baş hareketine benzemelidir.
Sırt üstü uzanın. Başınızı kaldırmadan çenenizi göğsünüze doğru yaklaştırıp uzaklaştırın. Daha rahat hissettirecekse başınızın altına ince bir yastık alabilirsiniz.
Başınız sabit, sırtınız dik pozisyonda iken omuzlarınızı öne, arkaya, yukarı ve aşağı hareket ettirin.
Başınızı nazikçe, yavaşça sağa-sola döndürün. Sonra sağa ve sola yatırın.
2) Ağrı Kesici Alın
Egzersizlerle boyun düzleşmesi tedavi edilirken bir taraftan da süreci hızlandırmalı ve ağrılardan kurtulmalısınız. Bu amaçla ağrı kesici alabilir, kas gevşetici kullanabilirsiniz. Aşağıdakiler de önerilir:
Boyun düzleşmesi ileri seviyede ise ve şiddetli ağrıya neden oluyorsa boyunluk takılması gerekebilir.
Uyurken boynu destekleyen ortopedik yastıklar kullanılmalıdır.
Otururken, ayaktayken ve yürürken duruşun (postürün) sağlıklı olmasına özen gösterilmelidir. Omuzlar dik, omurga düz olmalı; baş sürekli aşağıda olmamalıdır.
Akıllı telefon, tablet veya bilgisayar kullanımı azaltılmalıdır. Çalışırken sık sık mola verilmeli, kasların gevşemesi ve hareketlenmesi sağlanmalıdır.
3) Gıda Takviyeleri Alın
Kemik ve kas sağlığı açısından kalsiyum ve D vitamini çok büyük önem arz etmektedir. Bu maddelerin yetmezliği toplumda sık görülmekte; başta kemik erimesi olmak üzere boyun düzleşmesi vb. birçok rahatsızlığa kapı aralamaktadır.
Kalsiyum alabilmek için süt ve süt ürünleri, kereviz, susam, badem, yeşil yapraklı sebze tüketilmelidir.
D vitamini için balık yağı, somon balığı, diğer hayvansal gıdalar ve mantar tüketilmeli, yeterince güneş ışığı alınmalıdır.
Kan ve idrar tahlilleri yaptırılarak ihtiyaç halinde hap veya şırınga halinde takviyeler de alınabilir.
4) Ameliyat
Boyun düzleşmesi tek başına genellikle cerrahi müdahaleye ihtiyaç duymaz. Ancak fıtık, ileri derecede omur hasarı vb. sorunlara neden olmuşsa cerrahi müdahale gerekebilir.
Boyun Düzleşmesi Bitkisel Tedavi Yöntemleri Nelerdir?
Ceviz yağı, kekik yağı, hardal yağı, badem yağı ve zeytinyağı eşit miktarlarda karıştırılarak, ağrıyan boyun bölgesine masaj yapılmalıdır. Ardından masaj yapılan alan, streç film ile kapatılmalıdır. Böylece kan dolaşımı hızlandırılacak ve kaslar gevşetilecektir. Bu tedaviyi uygularken dinlenmeye özen gösterilmelidir.
1 su bardağı haşlanmış yeşil mercimeği iyice eziyorsunuz, içine 1 çay kaşığı toz karabiber, 1 tatlı kaşığı çörek otu yağı ve 1 tatlı kaşığı ozon yağı ya da saf zeytinyağı karıştırılarak, ağrıyan boyun bölgesine lapa şeklinde uygulanır. Uygulama dayanabileceğiniz sıcaklıkta yapılmalıdır. Boyun bölgesini yakmamalıdır. Lapayı boyna uyguladığınızda, üzerini streç filmle kapatın. Lapa soğuyana kadar orada kalmalıdır. Bu yaklaşık olarak yarım saat kadar sürer. Lapayı çıkardıktan sonra boyna çörek otu yağı ya da saf zeytinyağıyla masaj yapın. Burada akupunktur noktaları olduğundan, masajın faydası büyüktür.
Servi kozalağını döverek toz haline getirin ve elekten geçirerek eleyin. Elde etmiş olduğunuz tozu saf zeytinyağı ile karıştırarak merhem kıvamına getirin. Bu merhemi boyun bölgesine ağrıları gidermek için sürebilirsiniz.
Kuru soğanı rendeleyerek, suyunu bir tülbent yardımıyla süzün. Tülbentte kalan posayı boğazınıza bağlayın. 30-50 dakika sürelerde tekrarlayarak, aynı işlemi yapabilirisiniz. Ağrılar için oldukça etkili olacak bir yöntemdir.
Buyun ağrıları için diğer eklemlerdeki ağrılar içinde kullanılan mayasız hamuru kullanabilirsiniz. Mayasız hamuru boynunuza sarabilirsiniz.
Zeytinyağı ile karıştırdığınız salkım söğüt ve kedi otunu boynunuza sürebilirsiniz. Ağrılarınızı hafifletecek bir yöntemdir.
Ayı üzümü zeytinyağı ve sirke ile karıştırılarak, lapa halde boyun bölgesine sarılır.
Badem yağı bal ve şekerle karıştırılarak, boyna sürülür.
Bas derbendi yaprakları yakı gibi kullanılabilir.
Zambak yapraklarını zeytinyağı ile birlikte karıştırarak, elde edilen merhem boyun bölgesine sürülür.
Yen tün kökü sade yağ ile karıştırılır. Bu karışım boyun bölgesine sürülür.
