Radyofrekans Tedavisi
Büyük varislerin tedavisinde damar içi radyofrekans yöntemi lazer tedavisi gibi en etkili ameliyatsız varis tedavi yöntemlerinden biridir.
Varis tedavisinde ameliyatın yerini alan lazer tedavisi son 15 yılda tedaviye büyük yenilik getirmiştir. Lazer yönteminden hemen sonra lazere benzer yeni yöntemler bulunmuştur. Varis tedavisinde radyofrekans ya da RF yöntemi bunlardan biridir.
Lazer ve radyofrekans ile varis tedavisi genel bilgiler
Video da Varis tedavisinde lazer yöntemi ve radyofrekans (RF) yöntemlerinin karşılaştırılması anlatılmıştır.
Radyofrekans ile Varis Tedavisi
- RF (aref diye okunur) yöntemiyle varis tedavisi temel olarak lazerle varis tedavisine benzer. Tüm tedavi basamaklar hemen hemen aynıdır. Sadece damarı içten kapatmak ya da iptal etmek için biri lazer enerjisini diğeri radyofrekans enerjisini kullanır. Ameliyatla varis tedavisinde kapak yetmezliği olan sorunlu damar ameliyatla çıkarılır. Radyofrekansla varis tedavisinin tedavi prensibi yerleştirildiği toplardamar içinde ısı oluşturarak o damarı iptal etmektir.
- Narkoz gerekmez. Ağrı kesmek ya da işleme ait stres ya da heyecanı gidermek için çok daha basit yöntemler kullanılır (varis tedavisinde ağrı sayfasına bakılabilir). Merkezimizde bu amaçla sadece kol damarında ilaçlar verilmektedir Belden iğne yöntemi de kullanılmaz.
- Bacaklarda hiç bir şekilde iz kalmaz.
- Tedavi sonrasında hastaneye yatış gerekemez. Hastalar işlemden hemen sonra yürüyerek eve dönebilir.
- Tüm işlem ultrason eşliğinde vücudun içindeki damarlar görülerek yapılır.
- Aynı seansta var olan kılcal varis ya da retiküler (ağ şeklinde) varisler de tedavi edilebilir.
Tedavi Nasıl Yapılır?
Her iki tedavinin etkinliği de aynıdır. Lazer dünyada ilk kullanılan ameliyatsız tedavi yöntemidir. Radyofrekans ikincisidir. İkisinin birbiri üstüne ciddi bir avantajı yoktur. Her ikisi de çok etkilidir.
