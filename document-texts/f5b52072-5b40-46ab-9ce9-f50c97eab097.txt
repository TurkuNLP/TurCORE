Şampuanlar hayatımızda oldukça önemli bir yer tutuyor. Öyle ki herkesin güzelliğini tamamlayan parçalardan birisi de saçlarımız. Saçlarımıza verdiğimiz değer ve önem de bir bakıma kullandığımız şampuanlarla belli oluyor. Kullandığınız şampuanların kalitesiyle saçlarınızın sağlığı aslında doğru orantılı. Her ne kadar zararlı olduğu iddia edilse de gerçekten kaliteli olan şampuanların saçların sağlığını etkilediği birçok kişi tarafından savunulmaktadır.
Tuzsuz şampuan da son dönemlerde oldukça popüler olan türlerin başında geliyor. Parabensiz şampuan ve sülfatsız şampuan gibi tuzsuz şampuanlar da birçok kişi tarafından merak ediliyor. Özellikle saçlarına önem veren kadınlar ve erkekler tuzsuz şampuanın faydaları hakkında araştırma yaparak satın alma yoluna gidiyor. İşte birçok kişi tarafından merak edilen tuzsuz şampuan hakkında detaylar:
Tuzsuz Şampuan Nedir?
Tuzsuz şampuan nedir sorusu gayet doğal zira ‘Tuzsuz şampuan ne, şampuanın içinde tuz mu var?’ dediğinizi duyar gibiyim. Aslında ‘Tuzsuz Şampuan Nedir?’ sorusunun merak edilmesi ve araştırılması gayet normal. Bunun sebebi ise son zamanlarda popüler olması. Marketlerde ve her mağazada tuzsuz şampuan bulmanız mümkün olmayabilir ancak internet üzerinde birçok firmanın bu şampuanı sattığını görebilirsiniz.
Tuzsuz şampuan piyasada bulunması oldukça zor bir üründür dersek yanılmış olmayız. Genel olarak marketlerde ve mağazalarda satılan şampuanların içeriğinde hem tuz hem de paraben yer almaktadır. Bu maddeler dışında sülfat da yine şampuanların çoğunda yer almaktadır ama kullanılması pek önerilmemektedir. Zira sülfat şampuanın köpürmesi için kullanılmaktadır. ‘Ee, ne var bunda daha iyi’ diyebilirsiniz ancak yağ ve kiri temizlerken saçlara da zarar vermektedir. Yani sülfat sağlığa zararlı bir kimyasal olarak bilinmektedir. Bu nedenle son dönemlerde ‘Tuzuz şampuan nedir’ araştırmaları daha fazla artmış durumdadır.
Tuz saçları temizler ancak saç derisinin aşınmasına da neden olur. Parabensiz ve sülfatsız şampuanların kullanılması bu nedenle büyük önem arz etmektedir. Yani tuz ve paraben içeren bir şampuan kullandığınızda uzun vadede saçlarınızın dökülmesi ve saç derinizin aşınması kaçınılmaz sondur. Ayrıca tuz ve paraben saçların boyasının da erken akmasına neden olmaktadır. Özellikle kadınlar sürekli saç boyamamak adına son dönemlerde tuzsuz, parabensiz ve sülfatsız doğal şampuanlara yönelmiştir.
Tuzsuz Şampuan Ne İşe Yarıyor?
Tuzsuz şampuan, tuz, paraben ve sülfat içeren şampuanlara göre sağlık açısından çok daha iyidir. Eğer bu 3 maddeyi içermeyen şampuan bulamıyorsanız tuzsuz şampuan kullanmayı deneyebilirsiniz. Saçların doğal yapısını koruyan tuzsuz şampuan ayrıca saçların kırılmasına ve kurumasına da engel olmaktadır.
Tuzsuz şampuan genel olarak saç rengini de korumaktadır. Özellikle kadınların en fazla şikâyet ettiği konulardan birisi de saç boyasının akmasıdır. Saçların boyasını koruyan tuzsuz şampuan boyanın akmasını önlemektedir. Bu da saç boyasının daha uzun süre saçta kalıcı olmasına zemin hazırlar.
Tuzsuz şampuan özellikle saçtaki doğal yağların kaybolmasının yani arınmasının önüne geçer. Doğal yağ saçların korunmasında ve beslenmesinde önemli bir rol oynamaktadır. Ayrıca bu şampuan kıvırcık saçlı olan kişiler için de oldukça ideal bir seçimdir.
Tuzsuz şampuan saçların kabarmasının önüne geçer. Böylece saçlarınız daha kolay şekil alabilir. Ayrıca tuzsuz şampuan kullanıldığında ekstra bir saç kremi kullanılmasına da gerek kalmaz. Bu da saçlarınızın yeterli şekilde nem almasına yardımcı olur.
Tuzsuz Şampuan Nasıl Kullanılır?
Tuzsuz şampuan kullanımı da aslında normal şampuan kullanımı gibi basittir. Şampuandan bir miktar avucunuza dökerek ıslak saçınıza parmak uçlarınızla masaj uygulayarak dağıtmalısınız. Saçlarınızı tuzsuz şampuanla köpürttükten sonra birkaç dakika saçınızda şampuanı bekleterek saçlarınıza ve saç derinize daha iyi nüfuz etmesini sağlayabilirsiniz. Daha sonra bu işlemi tekrarlayabilir ve bol suyla saçlarınızı durulayabilirsiniz.
Tuzsuz Şampuanla Saç Nasıl Yıkanır?
Tuzsuz şampuanla saçınızı yıkamanız için öncelikle doğal olarak saçlarınızı normal suyla yıkamanız gerekiyor. Saçlarınıza tuzsuz şampuandan bir miktar dökerek parmak uçlarınızla masaj yapabilir ve daha etkili olmasını sağlayabilirsiniz. Hemen yıkamak yerine birkaç dakika şampuanı saçınızda bekletmeniz daha faydalı olabilir. Bu nedenle şampuanı saçınıza uygularken parmak uçlarınızla masaj süresini uzatabilirsiniz.
Tuzsuz Şampuanın Yararları Nelerdir?
Tuzsuz şampuanın faydaları normal şampuanlara oranla daha doğal olmasıdır. Ayrıca tuz içermemesi saç dersine ve saçlarınıza birçok yönden fayda sağlamaktadır. İşte tuzsuz şampuanın yararları:
· Tuzsuz şampuan cildinize faydalıdır. Saç derinizi besler ve deri dökülmelerinin önüne geçerek nemlendirir.
· Saçınızdaki doğal nemi hapsederek saçlarınızın kırılmalarının önüne geçer.
· Tuzsuz şampuanın yararları arasında saç kremi kullanmamak da yer almaktadır. Saç kremi zorunlu olmasa da birçok kadın tarafından tercih edilmektedir. Ancak tuzsuz şampuanla beraber bu durum da değişiklik göstermektedir. Tuzsuz şampuan kullandığınızda saç kremi kullanmanıza gerek kalmamaktadır.
· Tuzsuz şampuanın yararlarından birisi de saçların kabarmasını önlemesidir. Belli bir süre kullanımdan sonra saçlarınızın kabarmadığını görünce şaşırabilirsiniz. Bunun nedeni ise saçlarınızın daha nemli olmasıdır.
· Kıvırcık saçlı olanların saçlarını şekillendirmesi düz saçlı olan kişilere oranla daha zordur. Bu nedenle tuzsuz şampuan faydaları arasında saçları nemlendirmesi ve daha kolay şekillendirmesi kıvırcık saçlı kişilerin daha kolay saçlarına şekil vermelerine imkân tanımaktadır.
· Saç boyasını koruyan tuzsuz şampuan boyanın akmasının önüne geçer. Kuru saçların nemlenmesine ve kırıkların onarılmasına zemin hazırlamaktadır.
Tuzsuz Şampuan Ne Kadar Süre Kullanılmalıdır?
Tuzsuz şampuanın minimum veya maksimum bir kullanım süresi bulunmamaktadır. Tamamen isteğe bağlıdır ve etki göstermesi hemen gerçekleşmeyebilir. Yani saçlarınızda fark edilir bir değişim için bir süre tuzsuz şampuan kullanmanız gerekmektedir.
Tuzsuz Şampuan Nereden Alınır?
Tuzsuz şampuan almak için genel olarak internet üzerindeki kaliteli alışveriş sitelerini tercih edebilirsiniz. Bu sitelerdeki yorumlar size ürünlerin kalitesi hakkında bir ipucu verecektir. Farklı markaların tuzsuz ve parabensiz şampuanları bulunmaktadır. İnternet üzerinden bir araştırma yaptığınızda satın alacağınız alışveriş sitelerini ve ürün – site hakkındaki yorumları görebilirsiniz.
En İyi Tuzsuz Şampuan Markaları Hangileri?
En iyi tuzsuz şampuan markaları arasında birçok alternatif bulunmaktadır. İnternet üzerinde ‘Tuzsuz şampuanlar’ şeklinde bir araştırma yaptığınızda birçok alışveriş sitesinden şampuan ilanı görebilirsiniz. Direkt reklam veya yönlendirme olarak algılanmaması adına marka ismi vermiyoruz. Bu nedenle siz yorumları takip ederek hangi tuzsuz şampuanı satın almak istediğinize rahatlıkla karar verebilirsiniz.
Sülfatsız Şampuan ve Paraben İçermeyen Şampuan Nedir?
Sülfatsız şampuan da tıpkı tuzsuz şampuan gibi doğal şampuanlar sınıfında yer almaktadır. Sülfatsız şampuan da saçları doğal ve yıpratmadan temizlemekte ve kolayca arınmasını sağlamaktadır. Ayrıca bitkisel bir formüle sahip olduğu ve sülfat içermediği için saçlara zarar vermez. Paraben içermeyen şampuanlar da aynı şekilde saça zarar verecek maddelerden uzaktır.
Parabensiz şampuanlarda da içeriğinde doğal bitki özleri yer almaktadır. Doğal saç bakım ürünlerinin çoğunda paraben maddesi bulunmamaktadır. Bu şampuanları kullanmak istiyorsanız ürün üzerinde ‘Paraben İçermez’ veya ‘Paraben Free’ ibaresinin olmasına dikkat etmelisiniz.
Tuzsuz Şampuan Gerçekten Etkili Mi?
Tuzsuz şampuan normal sülfat, paraben ve tuz içeren şampuanlara göre daha doğaldır. Bu da saçlarınızın daha nemli kalmasına yardımcı olurken saç derinizin aşınmasının da önüne geçer. Bu nedenle normal şampuanlara göre daha sağlıklı olduğunu söylemek mümkündür.
Eğer siz de saçlarınızın daha sağlıklı olmasını istiyorsanız tuzsuz şampuanları mutlaka denemelisiniz.
