Bursa’da, 3 katlı bir binanın terasında çıkan yangın, itfaiyenin müdahalesi sonucu söndürüldü. Film izler gibi söndürme çalışmalarını izleyen mahallelinin sosyal mesafe kuralını ihlal ettiği görüldü.
Osmangazi ilçesi Yeni Karaman Mahallesi’ndeki 3 katlı bir binanın terasında akşam saatlerinde yangın çıktı. İftar öncesi yakılan mangaldan çıktığı öne sürülen yangın, üzeri kapalı olan terasın çatısını sardı. İhbar üzerine adrese polis, itfaiye ve sağlık ekibi sevk edildi. Polis ekipleri çevrede önlem alırken, itfaiye ekipleri de yangına müdahale etti.
Bu sırada sokağa dökülen mahalleli, film izler gibi yangını seyretti. Bazı kişiler sosyal medya üzerinden canlı yayın yaptı. Bu sırada vatandaşların sosyal mesafe kuralına uymadıkları görüldü. Polis ekipleri vatandaşları bu konuda uyararak dağılmalarını sağladı.
İtfaiyenin yoğun çabası sonucu yangın, yaklaşık bir saatlik çalışmayla kontrol altına alınarak söndürüldü.
Osmangazi Belediyesi’nin Hüdavendigar Sosyal Gelişim Merkezi bünyesindeki Bilgi Evi’nde eğitim gören minik öğrenciler karne heyecanı yaşadı. Osmangazi Belediye Başkanı Mustafa Dündar da ilk kez karne alan miniklerin heyecanına ortak oldu.
Okullarda yarıyıl tatili başlaması sebebiyle 4-6 yaş arası minikler de karne alarak tatile girdi. Osmangazi Belediyesi’nin okul çağındaki çocukların eğitimlerine destek vermek amacıyla kurduğu Bilgi Evleri’nde eğitim gören çocuklar da karne almanın sevincini yaşadı. Osmangazi Belediye Başkanı Mustafa Dündar, Hüdavendigar Sosyal Gelişim Merkezi’nde okul öncesi çocuk etkinlik sınıfına devam eden minik öğrencilere ilk karnelerini çeşitli hediyelerle birlikte verdi. Öğrencilerle sohbet eden Başkan Dündar, öğrenci ve öğretmenleri, pandemi kurallarına uyarak başarılı bir dönem geçirdikleri için tebrik etti.
Osmangazi Belediyesi Bilgi Evleri’nde eğitimlerin koronavirüs salgını nedeniyle tedbirli olarak devam ettiğinin altını çizen Başkan Mustafa Dündar, “Pandemi nedeniyle birçok merkezimiz kapalı. Hüdavendigar Sosyal Gelişim Merkezi’ndeki çocuklarımız, yasaların ve kuralların öngördüğü şartlarda eğitimlerini aldılar. İlk dönem karnelerini dağıtıyoruz. İnşallah, en kısa zamanda pandemi kontrol altına alınır ve herkes gibi çocuklarımız da normal hayatlarına döner. Eğitimlerine daha sağlıklı ve düzenli bir şekilde devam ederler” dedi.
Bursa’da geliştirildi! Virüsü 1 dakikada yok ediyor
Haber Giriş:
13 saat önce
on
22 Ocak 2021
Bursa görev yapan Op. Dr. Ahmet Ümit Sabancı’nın bir grup öğretim üyesiyle geliştirdiği ve yeni tip koronavirüse (Kovid-19) karşı etkili olduğu bildirilen nanoteknolojik solüsyonlar, burun ve ağız spreyi olarak kullanıma sunuldu.
Bursa Çekirge Devlet Hastanesinde Ortopedi Uzmanı olarak görev yapan Op. Dr. Ahmet Ümit Sabancı’nın virüsleri öldüren solüsyon projesi, BUÜ Tıp Fakültesi Tıbbi Mikrobiyoloji Ana Bilim Dalı Öğretim Üyesi Prof. Dr. Cüneyt Özakın, Tıbbi Genetik ve Translasyonel Tıp Ana Bilim Dalı Öğretim Üyesi Doç. Dr. Şehime Gülsün Temel ve Çukurova Üniversitesi Tıp Fakültesi Tıbbi Genetik Ana Bilim Dalı Öğretim Üyesi Doç. Dr. Atıl Bişgin’in katkılarıyla geliştirilerek sprey ürün haline getirildi.
Yaklaşık bin kişi tarafından yapılan ön çalışmada etkinliği tespit edilen burun ve ağız spreyi, Uludağ Üniversitesindeki anti mikrobiyal etkinlik analizleri ve ilgili izinlerin ardından eczane ve internette satışa sunuldu.
Lipozomlarla oluşturulan ürünün, BUÜ Tıp Fakültesi Tıbbi Mikrobiyoloji Ana Bilim Dalı Salonunda gerçekleştirilen tanıtım toplantısında bir konuşma yapan Doç. Dr. Şehime Gülsün Temel, gerçekleştirilen çalışmayla geliştirilen solüsyonun Sars Cov-2 virüsüne karşı etkili olduğunu gösterdiklerini dile getirdi.
Ürünün insan hücrelerine ve mukozada bulunan epitel hücrelere zarar vermediğini anlatan Temel, “Hatta bu hücreleri iyileştirici bir etkisi olduğunu da gösterdik. Bu insan hücrelerine zarar vermediği için güvenle kullanılabileceği anlamına geliyor.” diye konuştu.
Solüsyonun, laboratuvar koşullarında virüsü öldürdüğünü tespit edildiğini aktaran Temel, “Buradaki en önemli şey bulaş zincirini kırma ve korunmada bize yardım edecek. Gün içerisinde normal bir burun temizleme solüsyonu gibi belli aralıklarla kullanılıp virüs yükünü azaltacaktır. Virüsün bu epitellere tutunmasını da engelleyecektir.” dedi.
Op. Dr. Ahmet Ümit Sabancı da 4-5 yıldır yeni nanoteknolojik ürünler geliştirerek özellikle eklem ve cilt altı dokularda iyileşme sağlayabilecek ürünler üzerinde çalıştığını söyledi.
Yaptığı çalışmalarla fare deneyleri sonuçlarında doku iyileştirici özellikleri kanıtlanmış yeni solüsyonlar bulduklarını ifade eden Sabancı, şunları kaydetti:
“Solüsyonun antibakteriyel etkinliği olduğunu Cüneyt hocamla beraber gösterdik. Bu solüsyonu, ‘Kovid-19 pandemisinin başlamasıyla beraber diğer etkileriyle bir yola sokabilir miyiz?’ diye düşündük. Kovid-19 üzerine çalışmaya karar verdik. Yaptığımız çalışmalar sonucunda solüsyonun virüsü 1 dakika içinde inaktivite ettiği görüldü. Yaptığımız çalışmalarda solüsyonun burun ve ağız dokusu üzerinde hem iyileştirici olduğu hem de virüsleri öldürdüğü tespit edildi.”
Sabancı, spreyin Türkiye İlaç ve Tıbbi Cihaz Kurumu kayıtlarının yapıldığını dile getirdi.
“Sars Cov-2’ye karşı öldürücü etkisinin olduğunu ortaya koyduk”
BUÜ Tıp Fakültesi Tıbbi Mikrobiyoloji Ana Bilim Dalı Öğretim Üyesi Prof. Dr. Cüneyt Özakın ise solüsyonun antimikrobiyal etkinliğinin, laboratuvarda uluslararası standartlara dayanan test metotlarıyla gösterdiklerini anlattı.
Yeni teknolojik uygulamalarla ürünün farklı özellikler kazanmaya ve etkilerinin daha uzun süreli, kalıcı olmaya başladığını aktaran Özakın, “Koronavirüse etki ettiğini göstermek için testler yaptık. Solüsyonun bakteri, mantar ve özellikle Sars Cov-2’ye karşı öldürücü etkisinin olduğunu ortaya koyduk.” dedi.
Özakın, solüsyonun, Kovid-19 salgınında koruyucu bir bariyer oluşturacağını iddia ettiklerini ve yapılan çalışmalarla bunu gösterdiklerini sözlerine ekledi.
Bursa’nın İnegöl ilçesinde kurusıkı tabancaların namlusunu açarak ticaretini yapan şahsa jandarma operasyon düzenledi.
İnegöl ilçesi Yeniceköy Mahallesinde ikamet eden Y.İ’nin kurusıkı tabancaların namlusunda oynama yaparak değiştirip el yapımı tabanca imal ederek sattığı ve uyuşturucu madde kullandığı ihbarı üzerine harekete geçen jandarma ekipleri şahsın evine operasyon düzenledi.
Kaçakçılık ve Organize Suçlarla Mücadele Şube Müdürlüğü, İnegöl JASAT ve Yenice Jandarma Karakol Komutanlığı ekiplerince gerçekleştirilen operasyonda 4 adet tabanca, 3 adet ruhsatsız av tüfeği, 4 adet şarjör, 1 çanta içerisinde muhtelif tabanca parçaları, 1 adet matkap, 1 adet mengene, 1 adet kesme malzemesi ile çok sayıda küçük el aletleri ele geçirildi.
Olayın şüphelisi Y.İ, Cumhuriyet Savcısının talimatı ile ifadesi alınarak serbest bırakıldı.
You must be logged in to post a comment Login
