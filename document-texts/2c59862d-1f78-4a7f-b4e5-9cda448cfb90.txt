Yeni sezonun sokak görünümlerinde konforlu stiller dikkati çekiyor. Formülleri yeniden yazan tasarımcılar bu sonbaharda özgürlüklerine oldukça düşkün.
Koleksiyonları ele geçiren konforlu duruşlar, oldukça sportif oldukça rahat. Salaşlığın rüküşlükle eş değer olmadığını kanıtlayan tesettür kombinleri siz de bizimle keşfedin!
Bol Pantolon ve Bol Tunik Birlikteliği
Sokak stilinin en cool ve konforlu birlikteliğini, bol pantolon ve bol tunik ikilisi sunuyor. Yeni neslin joker parçaları arasına giren bol pantolon ve tuniklerin çekim alanı da genişliyor. Yaz kış her sezon farklı görünümler sunan ikili, kışın monokrom stillerin başrolü oluyor. Baştan aşağı siyah – beyaz konforlu parçalarla, spor ayakkabıları, deri çantayı, ve salaş zincir aksesuarları kombinleyin.
- Çanta: Forever New 2017 Sonbahar Kış- 149.90 TL
- Yağmurluk: Max Mara 2017 Sonbahar Kış – 3945.00 TL
Bol Yağmurlukların Zamanı
Yeni sezona sonbahar fırtınasıyla adapte olmak istiyorsanız, bol kesimleri kapüşonları tasarımları kombinleyin. Bu görünüme çok yakışacak ayrıntı ise sneakarların içinden gülümseyen rengarenk çoraplar olacak. Cool ve özgün görünümleriyle stil radarına takılan bu silüeti yeni sezonda denemeden geçmeyin.
Maksi Boy Paltola ve Maksi Boy Elbise
Şıklığa salaşlığı entegre eden görünümlerden biri de maksi boy elbiselerle maksi boy palto kombinleri oluyor. Düz kesim, vücuda oturmayan duruşlarıyla elbiseler ve oversized paltolar harika bir ikili oluyor. Topuklu bootie’lerle uzun siluete bürünebileceğiniz bu kombin, salaşlığın nasıl şıklıkla yansıtıldığına şahit oluyor.
- Hırka: Marina Rinaldi 2017 Sonbahar Kış – 1130.00 TL
- Ayakkabı: Mango 2017 Sonbahar Kış – 239.99 TL
- Çanta: Mudo 2017 Sonbahar Kış – 89.95 TL
Şimdi Trend: Kat Kat Görünümler
Kat kat görünümlerin sihirli dokunuşunu sezonda hissedin. Trikoların altından çıkıveren gömlekleri ister eteklerle isterseniz de bol pantolonlarla kombinleyin. Bir de üzerinize trençkot aldınız mı, kat kat görünümleri soğuk havaya tam anlamıyla uyarladınız demektir. Bu görünümeyse hiç şühpesiz maskülen ayakkabılar eşlik etmeli.
- Sweatshirt: Touch Prive 2017 Sonbahar Kış – 89.00 TL
- Ayakkabı: Mudo 2017 Sonbahar Kış – 139.00 TL
Bigsize Sweatshirt’lerin Havalı Duruşları
Zaman sportif olma zamanıyken konforu sonuna kadar kullanın. Yeni neslin dolaplarına sığmayan bu parçalar salaş görünümlerin en cool’ları oluyor. İster yazı baskılı, ister sıra dışı figürler isterseniz de en sade tasarımlar… Seçiminiz hangisinden yana olursa olsun en bolundan bir sweatshirt kombinin en havalı parçası olacak. Sweatleri, bilekte biten culotte pantolonlar, spor ayakkabılar ve pamuklu şallarla tamamlayarak salaşlığı cool çizgiye çekin.
- Etek: Beymen Club 2017 Sonbahar Kış – 479.00 TL
- Hırka: Forever New 2017 Sonbahar Kış – 229.90 TL
- Bot: Divarese 2017 Sonbahar Kış – 499.00 TL
Eteklerle Sonbaharın Salaş Hırkaları
Belden oturan kloş eteklerinizin yeni ekürisi salaş hırkalarınız olsun. Yeni sezonun bu favori ikilisi, stil şovunu sokaklara taşıyor. Ara sıcakların yeni albenili parçası olan hırkalar, mevsimin kurtarıcı haline geliyor. Sevimli renkleri, yumuşacık dokularıyla her halini dolaplara katmak isteyeceğiniz tasarımlar, kombinlerde kendine has bir duruşu yansıtıyor. Anahtar parça salaş hırkaları sadece kloş eteklerle değil, elbise ve bol pantolonlarla da iyi görünümlere imza atabilirsiniz.
Moda Editörü: Büşra Karagöz
