- Haberler
- Gündem Haberleri
- Cumhurbaşkanı Erdoğan: Almanya daha neyi bekliyor
Cumhurbaşkanı Erdoğan: Almanya daha neyi bekliyor
- Haber Merkezi
- 27.01.2018 - 13:17
Cumhurbaşkanı Recep Tayyip Erdoğan, Kasımpaşa Hasköy Tüneli açılış törenine katıldı.
Burada kameralar karşısına geçen Cumhurbaşkanı, gündeme ilişkin birçok konuyu değerlendirdi.
Erdoğan: Almanya daha neyi bekliyor VİDEO
"VATANDAŞLARIMIZA, CAMİLERİMİZE SALDIRIYORLAR..."
Avrupa'da PKK sempatizanlarının düzenlediği saldırılara değinen Erdoğan, "Almanya daha neyi bekliyor. Polislerinin güvencesi altında orada bizim vatandaşlarımıza saldırılıyor, camilerimize saldırılıyor. Alman polisi hala neyi bekliyor. Belçika'da da aynı şeyler yapılıyor. Bunları dillendirdiğimiz zaman da rahatsız oluyorlar. Aynı şeyler Türkiye'de olsa dünyayı ayağa kaldırırlar." ifadelerini kullandı.
Cumhurbaşkanı Recep Tayyip Erdoğan'ın açıklamalarından satır başları:
"İstanbul'a kazandırdıkları bu hizmet için Başbakanımız Binali Yıldırım'a, UlaştIrma, Denizcilik ve Haberleştirme Bakanımız Ahmet Arslan'a, İstanbul Eski Belediye Başkanımız Kadir Topbaş'a, İstanbul Büyükşehir Belediye Başkanımız Mevlüt Uysal ve yüklenici firmaya teşekkürlerimi sunuyorum.
Kasımpaşa-Hasköy bölümü İstanbul trafğini rahatlatmak için başlatılan 16 etaptan biridir. 16 tünelle İstanbul'u yerin altından birbirine bağlıyoruz. Dünyanın incisi bu güzel şehri daha yaşanabilir hale getirmeyi amaçlıyoruz.
"TÜNELLERDE HEDEF 68 KM"
Şu an tünellerde 17 km'yi bulduk, hedefimiz 68 km'ye ulaşmaktır.
190 km'yi bulan tünel ile İstanbul'u en yaygın ulaşım ağıyla donatmış olacağız.
Kaderimin Kasımpaşa'da İstanbul'da yazılmış olmasından çok bahtiyarım. Rabbim herkese böyle bir sevda nasip etsin.
"15 SENEDE NELER YAPTIK"
Bizi seçtiğiniz günden itibaren İstanbul'a hizmet ettik. İstanbul'un ulaşım sıkıntısı için vermiş olduğumuz mücadeleyi diğer illerimiz için de verdik. 19 bin 900 km yolu 15 senede yaptık. 76 ili birbirine bölünmüş yollar ile bağladık. 83 adet karayolu tüneli vardı, şimdi 341 karayolu tüneline sahibiz.
THY'NİN BAŞARISI
Dünyada en fazla noktaya uçan 1 numaralı havayolu THY'dir.
15 yılda 3,5 kat büyümüş, zenginleşmiş bir Türkiye manzarasıyla karşılaşmış bulunuyoruz.
Türkiye, her alanda milli politikalarını hayata geçiriyor.
Ülkemizin kat ettiği mesafe birilerini fena halde kaygılandırıyor, düşündürüyor. DEAŞ tehdidini öne sürerek bölgenin altını üstüne getirenleri Fırat Kalkanı Harekatı'yla 3 bin DEAŞ'lıyı etkisiz hale getirdik.
Suriye'de savaşacak DEAŞ'lı kalmadı, ama bahanelerle bu bölgeye silah gönderiliyor.
Ülkemizin hiçbir devlete karşı özel husumeti yoktur, biz sadece istikbalimizi, istiklalimizi güvence altına almak istiyoruz.
Son gelişmeler ortada. Almanya'da camilerimize yapılan saldırılar hiçbir şeyle izah edilmez. Bizim elimizi böğrümüzde oturup bekleyecek halimiz yok. Türk milleti tarihinin hiçbir döneminde zillete teslim olmamıştır. Bize saldıran hiç kimsenin gözünün yaşına bakmayız.
ZEYTİN DALI HAREKATI
Hangi farklı isimlerle karşımıza çıkarlarsa çıksınlar hepsinin üstünden silindir gibi ezer geçeriz. Zeytin Dalı Harekatı'nda 8 günde 394 teröristi etkisiz hale getirdik. Özgür Suriye Ordusu ile birlikte 16 kaybımız var.
Türkiye demokrasi ve ekonomisi konusundaki hedeflerinden vazgeçmiyor. Hem Zeytin Dalı Harekatı sürdürüyoruz, aynı zamanda pek çok ululararası meseleyi göğüslüyoruz ve yatırımlarımızı da sürdürüyoruz."
