Çocuğu olan herkes, çocukları yatırmanın bazen ne kadar olabileceğini bilir. Hatta zaman zaman yetişkinler de yatağa girmekte zorluk çekerler. Kaç yaşında olursanız olun, iyi bir gece uykusu almak önemlidir. Yeterince uyumamak çocuklar üzerinde de, büyükler üzerinde de olumsuz etkiler yapar. Bu yüzden, çocuğunuzun uykusunu aldığından emin olmalı ve kendiniz de yeterli ve kaliteli bir uyku uyumaya dikkat etmelisiniz.
Günde Ne Kadar Uyumak Gerekir?
Bebeklerin ve çocukların uyku ihtiyacı, yaşlarına göre değişir. İyi bir uyku beynin ve vücudun verimli çalışmasına yardımcı olmak açısından önemlidir; belleğin güçlü olmasına yardımcı olur ve insanı ertesi gün için şarj eder.
Yeterince uyumak, bebek ve çocuk sağlığı için çok önemlidir.
3 aylığa kadar olan bebeklerin günde 10.5 – 18 saat arasında uyumaları gerekir, ancak, bu sürede bebekten bebeğe farklılıklar olabilir.
4 – 11 aylık bebeklerin günde 9 – 12 saat arasında uyumaları ve ayrıca gün içinde düzenli olarak kestirmeleri gerekir.
1 ila 5 yaşlar arasındaki çocuklar her gece 11 – 15 saat arasında uyumalıdırlar. Bu dönemde sıkı ve tutarlı bir uyku düzeni oluşturmak önemlidir.
5 yaşından büyük çocukların, 8 – 9 saatlik uykunun çoğu zaman yeterli olduğu ergenlik çağına gelene kadar, her gece 8 – 11 saat arasında uyumaları gerekir.
Yetişkinlerin uyku ihtiyacı kişiden kişiye değişir ama iyi bir gece uykusu almış olmak için genellikle 7 – 9 saat arası uyumalıdırlar.
Yeterince uyumayan çocuklar, büyümekte olan beyinleri ve vücutlarıyla başa çıkmakta zorlanırlar.
Çeşitli araştırmalara göre, sürekli olarak gereğinden az uyumak çocuklarda obeziteye, davranış sorunlarına, beyin gelişiminin yavaş olmasına ve bağışıklık sistemi sorunlarına yol açabilmektedir.
Kaliteli Bir Uyku İçin Yapılması Gerekenler
Kaliteli, sağlıklı ve yeterli bir uyku için aşağıdaki noktalara dikkat edilmesi gerekir:
*Dikkati Dağıtan Unsurları Ortadan Kaldırın
Hayatımızda çok fazla teknoloji var ve çoğumuz bunu eğlenceli buluyoruz. Film seyretmek, video izlemek, müzik dinlemek, sosyal medyada paylaşım yapmak zamanın akıp gidivermesini sağlıyor. Fakat bu durum teknoloji bağımlılığı sorununu da beraberinde getirdi ve bu durum insan hayatını olumsuz etkiliyor.
Çocuğunuzun da, sizin de telefonu, bilgisayarı ve televizyonu ne zaman kapatacağınızı bilmeniz gerekir. Kaliteli bir gece uykusu için fişleri çekin, internet bağlantısını kesin. Işığa ve seslere karşı fazla duyarlıysanız kulaklık, uyku bandı gibi şeyler kullanın.
*Yatağınız Sağlıklı Ve Konforlu Olmalı
İnsanlar farklı şekillerde uyurlar. Kişinin en rahat uyuyacağı yatak sağlıklı, rahat ve kendi uyku stilini destekleyen bir yataktır. İyi bir yatak sağlığınız, uykunuz ve keyfiniz için iyi bir yatırımdır.
*Uyku Zamanı Rutini Oluşturun
Bir yatma zamanı rutini oluşturmak sizin için de, çocuğunuz için de önemlidir. Bunun için, yatağa gireceğiniz saatten önce belli bir zaman ayırmalısınız. Bu sırada gerekiyorsa ortalığı şöyle bir toparlamak, sabahleyin giyilecek kıyafetleri ayarlamak gibi işleri yapabilirsiniz. Daha sonra çocuğunuza bir hikaye okuyun ya da kitap okuması için bir zaman sınırı verin.
Çocuğunuz bu rutine bağlı kalmakta zorlanabilir, ama siz kararlı davranın. Siz onu yatırdıktan sonra yatağından çıkarsa sessizce tekrar yatağına koyun. Bazı endişeleri varsa bu konuda konuşup içini rahatlatın.
*Çocuğunuzun Uyumasına Yardımcı Olmaktan Kaçının
İstisnai durumlar olabilir ama uzun vadede çocukların iyi uyku alışkanlığı geliştirmek için doğal olarak, kendiliğinden uykuya dalmaları tercih edilir.
Yorgunluk insanların daha kolay ve çabuk uyumalarını sağlar. Yatmadan önce yeterince enerji harcamış olmak dalmayı kolaylaştırır. Ayrıca yatma saatine yakın zamanlarda şekerli veya kafeinli yiyecek ve içeceklerden uzak durmak gerekir.
*Sabırlı Olun
Çocuğunuz ve / veya kendiniz için sağlıklı bir uyku düzeni oluşturmaya çalışırken denediğiniz yöntemlerin hemen işe yaramayabileceğini aklınızda tutmalısınız. Herhangi bir konuda bir disiplin oluşturma sabır gerektirir, özellikle de çocuklar söz konusuysa. Bu tavsiyeleri kararlı ve istikrarlı bir şekilde uygularsanız bir süre sonra faydasını görürsünüz.
