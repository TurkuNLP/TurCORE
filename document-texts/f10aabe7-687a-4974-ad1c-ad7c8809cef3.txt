Nitelikli bir toplumun şekillenmesinde, sağlıklı ilişkilere sahip toplumların arkasında her zaman annelerimiz vardır. Bizleri yaşamın zorlu sınavlarına hazırlayıp, özgüvenli, kararlı bireyler olarak yetişmemizde büyük emek sarf eden annelerimizle geçirdiğimiz her günün değerini bilmeli, onlara gösterdiğimiz sevgi ve kıymeti sadece bir gün ile sınırlandırmamalı, yaşamımızın her anına yaymalıyız.
Annelerimizin merhametini, şefkatini kelimelerle anlatmanın imkanı yoktur. Aile kurumunu ayakta tutan, birleştirici rol oynayan annelerimiz hepimizin hayatında mukaddes bir yer tutar. Varlıklarıyla yaşamımızı daha da anlamlandıran annelerimizin anneler gününü kutluyor, onları saygı ve hürmetle selamlıyorum.
