Instagram Son Görülme Nasıl Kapatılır? - En popüler sosyal medya platformlarından birisi olan Instagram geçtiğimiz dönemlerde yaptığı güncelleme ile birlikte platforma son görülme özelliği ekledi. Yapılan bu değişiklik pek çok kişinin hoşuna gitmemekle birlikte pek çok kullanıcı Instagram Son Görülme Kapatma Nasıl Yapılır? sorusuna yanıt aradı. Biz de bu yazımızda merak ettiğiniz detayı sizlere aktaracağız.
Tıpkı WhatsApp'ta olduğu gibi kullanıcılara son görülme verisi sunan Instagram, bu adımı ile birlikte milyonlarca kullanıcının tepkisini topladı. Nitekim bu, size gönderilen mesajları yanıtlamamanız durumunda çeşitli sorunlarla karşı karşıya kalabileceğiniz anlamına geliyor.
Instagram'ın DM (Doğrudan Mesajlar) bölümüne eklenen bu özellikle birlikte kişiler mesaj gönderdikleri kişinin çevrim içi olup olmadığını ya da en son ne zaman çevrim içi olduğunu görebilir hale geldiler. Nitekim sizi takip etmeyen kişiler dahi bu özellikten faydalanabilir.
Instagram'ın ve WhatsApp'ın sahibi olan Facebook, bu ve benzeri özellikleri uzun bir süredir kullanıyordu. Nitekim WhatsApp'ta ya da Facebook'ta olduğu gibi Instagram'da da son görülme özelliğini kapatmanız mümkündür. Peki bunu nasıl yapabilirsiniz?
Instagram Son Görülme Kapatma
- Instagram'ı akıllı telefonunuzdan açın.
- Profilinize tıklayın.
- 'Üç Çizgi' simgeli menü sekmesine basın.
- Ayarlar'a giriş yapın.
- Gizlilik sekmesine tıklayın.
- Hareket Durumu sekmesine tıklayın.
- 'Hareket Durumunu Göster' çubuğunu kapalı hale getirin.
Not: Söz konusu ayarlar cihazlar bazında değişiklik gösterebilir ve adımlar güncellemelere bağlı olarak değişiklik gösterebilir. Bu nedenle en güncel bilgi için bu yazıyı kontrol etmeyi unutmayın.
Tüm bu adımların ardından Instagram Son Görülme Kapatma işlemi gerçekleşmiş olacak. Ufak bir hatırlatma olması adına bu özelliği kapattığınızda takip ettiğiniz hesaplar sizin çevrim içi olup olmadığınızı veya en son ne zaman çevrim içi olduğunuzu göremez ancak siz de takip ettiğiniz kişilerin son görülme saatlerini ve çevrim içi olup olmadıklarını göremezsiniz. Yani karşılıklı bir anlaşma.
Peki siz bu Instagram'a eklenen son görülme özelliği hakkında ne düşünüyorsunuz? Sizce anlık mesajlaşma servislerinin aksine bu uygulamada böyle bir özelliğe ihtiyaç var mıydı? Bu konu hakkındaki görüşlerinizi hemen aşağıda yer alan yorumlar sekmesinden bizlerle paylaşmayı unutmayın.
YORUMLAR
