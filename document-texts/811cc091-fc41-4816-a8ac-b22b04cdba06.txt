BÜYÜKŞEHİR’E BORCU OLAN VATANDAŞLAR İÇİN YAPILANDIRMADA SON GÜN 31 ARALIK
VATANDAŞLAR BAŞVURU FORMUNA BÜYÜKŞEHİR’İN RESMİ SİTESİNDEN ULAŞABİLECEK
Mersin Büyükşehir Belediyesi, yurttaşların belediyeye olan borçlarını yapılandırmaya başladı. Yapılandırmadan yararlanmak isteyen vatandaşlar, 31 Aralık’a kadar başvuruda bulunabilecek.
Mersin Büyükşehir Belediyesi, 31 Ağustos 2020’ye kadar gerçekleşen kira alacakları, ilan ve reklam vergisi, idari para cezaları ve ecrimisil bedeli gibi borçları yapılandırmaya başladı. Vatandaşlar 31 Aralık 2020 tarihine kadar Büyükşehir Belediyesi’ne başvurarak yapılandırmadan yararlanabilecek.
Yapılandırma kapsamına alınan borçlar açıklandı
7256 Sayılı Bazı Alacakların Yeniden Yapılandırılması Hakkındaki Kanun Kapsamı’nda belediyeye konu olan 31 Ağustos 2020’den önce tahakkuk etmiş borçlar yapılandırılacak. İlan ve reklam vergisi, vergi ziyaı cezası, tahsis-bakım ücretleri ve diğer ücretler, idari para cezaları, ecrimisil bedeli ve kira alacaklarından oluşan borçlar yapılandırma kapsamına alındı.
Yapılandırma için ilgili daire başkanlığına başvuru yapılması gerekiyor
Vatandaşlar, yapılandırma için 31 Aralık 2020’ye kadar Büyükşehir Belediyesi’ne başvuru yapabilecek. İlan ve reklam vergisi, vergi ziyaı cezası, tahsis-bakım ücretleri ve diğer ücretler ile idari para cezaları için başvuruda bulunacak vatandaşların Mali Hizmetler Dairesi Başkanlığı’na, ecrimisil bedeli ve kira alacakları için de Emlak ve İstimlak Dairesi Başkanlığı’na başvurması gerekecek.
Başvuru formu mersin.bel.tr adresinde
Başvurular, belirtilen daire başkanlıklarına bizzat veya posta yoluyla yapılabilecek. Gerçek kişiler adına yapılacak başvurularda kimlik fotokopisi, tüzel kişilik adına yapılan başvurularda ise yetki belgesi formu istenecek. Vatandaşlar başvuru formunu mersin.bel.tr adresinden temin edebilecek.
Detaylı bilgi için iletişim numaraları şu şekilde;
Mali Hizmetler Dairesi Başkanlığı İletişim: 0324 533 3601
Emlak ve istimlak Dairesi Başkanlığı İletişim: 0324 533 1401
Mersin Büyükşehir Belediyesi Çağrı Merkezi: 185
