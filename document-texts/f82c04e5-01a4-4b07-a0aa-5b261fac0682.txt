|Tweet|
Bahçeli, Twitter hesabından yaptığı açıklamada, şu mesajları verdi: ”Cumhurbaşkanı Erdoğan’ın okuduğu bir şiirin özellikle İran’da büyük bir rahatsızlık uyandırmıştır. Bu ülkenin Dışişleri Bakanı mesnetsiz tepki göstermiş, İran Meclisi’nde görev yapan 225 milletvekili de hazırlanan kınama mektubuna müştereken imza atmışlardır. Güneşi balçıkla sıvamak akıl kârı mı? 1828 Türkmençayı Antlaşması’ndan beri var olan zorlama statükoyu kabul etmek Türklüğün vicdanında karşılık bulur mu? Aras’ı ayırmadılar mı? Umutları ayırmadılar mı? Bu kadar rahatsızlık duyulmasının izah ve ifadesi nasıl yorumlanmalıdır? Bir kez de ben sesleniyorum ‘Aras’ı ayırdılar, mil ilen doyurdular, men senden ayrılmazdım, zor ilen ayırdılar. Ay Laçın, can Laçın, men sene kurban Laçın.’ Bu şiirin neresi yanlış? Ermenistan’a alenen destek verenler bize ne anlatıyorlar? Aras’ı ayırdılar, hatta kopardılar.”
Bahçeli, merhum Arif Nihat Asya’nın da bir şiirinde Aras’la ilgili şiirini de hatırlatarak, “Hadi buyursunlar, bu şiire de tepki göstersinler... Türk’ün Sünni’si, Şii’si olmaz, nitekim Türk Türk’tür, başka tasvire ve tefrike sığmaz. Türklüğe baraj koyulamaz, duvar örülemez. Bilinsin ki, Ötüken’in stratejik aklı köreltilemez, kutlu hedeflerinin üzeri çizilemez” dedi.
‘Biz bize yeteriz’
Bahçeli, Türk’ün Türk’e hasım edilemeyeceğini vurgulayarak, “ABD’nin Suriye eski Özel Temsilcisi James Jeffrey bizi Kürt düşmanı göstermeye çalışmış. Çakal fermanını Bozkurt hükmü yırtar. Ne Erbil, ne Washington, ne de Brüksel benim Kürt kökenli kardeşlerimizi sevdiğim kadar sevemez. Geçin bu zalim senaryoları, biz bize şükür yeteriz” ifadesini kullandı.
