The Woman in the Window filmi Netflix’te seyirciyle buluşacak
Başrolünde altı kez Oscar adaylığı bulunan Amy Adams'ın olduğu The Woman in the Window filmi Netflix'te yayınlanacak. Gerilimi son derece bol olan film, pandemi nedeniyle sinemalarda vizyona girememişti.
Pandemi nedeniyle vizyona girmeyen pek çok film, seyirciyle stream kanalları üzerinden buluşuyor. A.J. Finn'in 2018’de satışa çıkan aynı isimi romanından beyazperdeye uyarlanan The Woman in the Window da bunlardan biri oldu. Normal takviminde 15 Mayıs 2020’de sinemalarda gösterilmesi planlanan film, birkaç ötelemeden sonra sonunda Netflix’e gitti. Atonement, Pride & Prejudice ve Anna Karenina gibi filmlerle beyazperdede şov yapan enfes yönetmen Joe Wright, Gary Oldman'a eşsiz oyunculuğuyla Oscar kazandıran Darkest Hour'u da yönetmişti. Bu özel yönetmen, yeni filmi Woman in the Window’da bir kez daha Gary Oldman ile karşımıza çıkıyor.
Başrolünde altı kez Oscar adaylığı bulunan güzel oyuncu Amy Adams'ın yer aldığı The Woman in the Window, A.J. Finn'in 2018’de piyasaya çıkan çok satan aynı isimi romanından beyazperdeye uyarlandı. Bu son derece iddialı filmde ikiliye Anthony Mackie, Wyatt Russell, Brian Tyree Henry, Jennifer Jason Leigh ve Julianne Moore gibi isimler eşlik ediyor. Gerilimi son derece bol olan filmde agorafobisi bulunan ve New York’taki evinde yalnız yaşayan çocuk psikoloğu Anna Fox’un hikayesini izleyeceğiz. Başına bir şey geleceği için dışarı çıkmaktan çekinen, halka açık yerlerde bulunmaktan, alışveriş yapmaktan ve seyahat etmekten korkan ve tamamen içine kapanık bir hayat sergileyen Anna’nın bir cinayete tanık olması sonrası yaşayacakları izleyenleri fazlasıyla gerekecek gibi duruyor. The Woman in the Window filminin bu yılın ilk yarısında Netflix’te yayınlanması bekleniyor.
