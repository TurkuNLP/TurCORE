Dünyanın bir diğer ucu olarak tabir edilebilecek Cape Town nerede ? Cape Town gezilecek yerler neresidir? Hangi özel mekanlar gezilmelidir? İşte, Afrika'nın incisi Cape Town gezi rehberi ile yurt dışı seyahati planlamadan önce bu özenilesi ülkeyi keşfetmenizi öneririz.
Cape Town Nerede ?
Afrika’nın en güneyinde yer alan Güney Afrika Cumhuriyeti’nin başkentidir. Son derece modern bir kent olan Cape Town’da Afrika kültürü yanında Avrupai yaşam tarzının da izlerini görebilmek mümkündür. Bu anlamda Cape Town belki de tüm Afrika kıtasında yer alan en modern kent olarak kabul edilebilir.
Bütün bu modern imkanlar yanında Cape Town, benzersiz doğal güzellikler ile de iç içedir. Bu doğal güzellikler içinde yine Cape Town kentinde dünyanın başka hiçbir yerinde bulunması mümkün olmayan köpekbalıkları ile dalış, penguenler ile birlikte yüzebilme ya da balina gözlem gibi imkanlara da sahip olabilirsiniz.
Cape Town Gezi Rehberi : Kentin Tarihine Kısa Bir Bakış
Cape Town ve civarı 1400’lü yılların sonuna doğru batı medeniyeti tarafından keşfedilmiştir. 1488 yılında Portekizli kâşif Bartolomeu Dias tarafından keşfedilen bu kent önce Portekizlilerin sonra da Hollandalıların kolonileşme çalışmalarına konu olmuştur. İşte bu tarihten itibaren Ümit burnu ile Asya’ya açılma imkanını sunan kent kölelik ve ırk ayrımcılığına maruz kalmıştır. İngilizlerin de bu bölgeye gelmesi ile bu şehrin renk ayırımına dayalı acılı yılları 1994 yılına kadar sürmüştür.
Bu hüzünlü yıllarda kentte, bazı bölgeler yalnızca beyazlara aitken diğer bazı bölgeler diğer ırklara ayrılmış, insanların yaşadıkları yerler, işleri hatta oturacakları yerler dahi ten renklerine göre belirlenmiştir. Ünlü lider Nelson Mandela’nın çalışmaları ile 1994 yılında kentin bu acı günleri de sona ermiştir.
1 - Cape Town’a Ne Zaman Gidilir?
Cape Town, güney yarım kürede yer aldığından bizim yaşadığımız mevsimler ile terstir. Yani kentte Aralık, Ocak ve Şubat ayları yaz aylarıdır. Genel olarak her mevsim ziyarete uygun olan bu kent, ilkbahar ve yaz dönemi daha çok ziyaretçi alır. Ancak rüzgarlı havası ile yaz aylarında dahi uzun kollu kıyafetlerin de yanında bulundurması gerekeceğini unutmamak gerekir.
2 - Cape Town Kent İçi Ulaşım
Cape Town kent içi ulaşımda toplu taşıma noktasında bazı sıkıntılar olması nedeniyle şehir içi ulaşımda Uber kullanımı ya da araç kiralama seçeneklerinin değerlendirilmesi daha cazip tercihler olarak öne çıkar. Ayrıca Cape Town gezilecek yerlerin genelde şehir merkezi dışında konumlanması da araç kiralama için bir başka önemli nedendir. Burada şunu da hatırlatalım ki Cape Town trafiği aynı İngiltere’de olduğu gibi bize göre tersten akar.
3 - Cape Town Gezi Rehberi ; Cape Town Konaklama Bölgeleri
Cape Town gezi rehberi kapsamında konaklama açısından ise hem gezi noktalarına yakınlığı, hem yeme içme mekanlarına daha rahat ulaşımı hem de güvenli oluşu nedeni ile Long Street, Kloof Street , Bo- Kaap bölgeleri oldukça idealdir. Bu bölgelerde her bütçeye uygun otel seçenekleri yanında ev kiralama ya da pansiyon gibi seçeneklerde bulunabilir.
Kentin, çok pahalı olmaması ve genellikle konaklamadan alışverişe kadar ülkemize benzer ayarda fiyatları bulabilmekte ayrıca bir avantaj olarak öne çıkar.
4 - Cape Town Gezilecek Yerler
a - Masa Dağı (Table Mountain)
Kentin pek çok farklı noktasından rahatlıkla görülebilen ve artık Cape Town ile özdeşleşen Masa Dağı, dümdüz tepesi ile gerçekten görenleri kendine hayran bırakır. Bu dağın üzerinden okyanus ve günbatımı tarzı manzaraları izlemek ise çok büyük bir keyiftir. Bu dağa çıkmak için kurulu teleferik sistemi kullanılır ve dağa çıkma dahi oldukça hoş bir aktiviteye dönüşür.
b - Lion’s Head
Yine kentin simge noktalarından biri haline gelen Lion’s Head dağı da manzara izlemek ve hiking yapmak için oldukça ideal bir rotadır.
c - Cape Town Çağdaş Sanatlar Müzesi Zeitz Mocaa
Güzel mimarisi ve kendine özgü sergileri ile bu müze de Cape Town ziyaretinde gidilmesi gereken duraklar arasında yerini alır. Bu müze her gün saat 18:00’e kadar açıktır.
d - Waterfront Bölgesi
Çeşitli restoranlar, türlü mağazalar, hediyelik eşya satan dükkanlar ve alışveriş merkezleri ile kentin en çok turist çeken bölgelerinden biri de Waterfront Bölgesidir. Bu bölgede Two Oceans Akvaryumunu ziyaret etme, fokları görme imkanı yanında modern Pazar konseptinde alışveriş olanakları da bulunur.
e - Long Street
Kentin belki de en ünlü ve en turistik caddesi olan Long Street, dünya mutfaklarından mekanlar yanında Mama Africa, Lola’s, Kamili Coffe ve Fiction gibi kentin en popüler yerlerine de ev sahipliği yapar. Yine cadde üzerinden ulaşabileceğiniz bir zamanların köle pazarı da olan Greenmarket Square meydanında hareketli bir lokal pazar ile karşılaşmak mümkündür.
f - Bo-Kaap
Bo-Kaap ise Cape Town’un müslüman mahallesidir. Bu mahalle birbirinden renkli evleri ünlüdür ve gezginlerin çok uğradığı alanlar arasındadır.
g - Simon’s Town & Boulders Beach
Kentin dışında yer alan Boulders beach ise, Afrika penguenlerinin yaşam alanıdır. Bu plajda yüzlerce Afrika penguenini yakından görme ve hatta onlarla birlikte yüzme imkanı vardır. Bu plaj ulusal parklar kapsamında yer alır ve girişte ücretlidir.
h - Ümit Burnu
Hint Okyanusu ile Atlas Okyanusu’nun birleşme noktası olan Ümit Burnu’nu 1488'de Portekizli kâşif Bartolomeu Dias keşfetmiştir. Ümit Burnu, oldukça zengin bir doğal yaşama sahiptir. Babun ya da kaya tavşanı çeşitleri yanında sahil şeridinde penguen ve kürklü fok yaşar. Yine bölgede kambur balina, katil balina, beyaz köpek balığı ve çeşitli yunus türleri görülebilir.
ı - Robben Island
Robben Adası, Cape Town şehri yakınlarında yer alan bir adadır. Nelson Mandela, bu adadaki bir hapishanede 18 yıl kalmış ve adadaki diğer mahkûmlar ile birlikte kireç taşı ocaklarında çalışmıştır. Adada yer alan mahkûmlardan üç tanesi Güney Afrika Cumhuriyeti Başkanlığını yapmıştır: Nelson Mandela, Kgalema Motlanthe, Jacob Zuma. Robben Island, 1999 yılında UNESCO tarafından Dünya Mirası olarak ilan edilmiştir.
5 - Cape Town Gezi Rahberi; Önemli Bilgiler
Cape Town ziyaretinde Waterfront bölgesinden kalkan helikopter turlarına katılarak kenti ve bölgeyi tepeden görme, okyanus üzerinde yolculuk gibi imkanlarda bulunur. Ayrıca kentte kafes içerisinde köpekbalıkları ile dalış olanağı da vardır.
Bunun yanında Cape Town şarapları ile ünlü bir kenttir. Kentte oldukça uygun fiyata son derece kaliteli şaraplar tatmak mümkündür.
Türk Vatandaşlarından vize istemeyen bu ülkede geçerli para birimi Rand’dır. Yine hatırlatalım ki Cape Town’da prizlerin girişi de farklıdır ve dönüştürücüye ihtiyaç vardır. Ayrıca Cape Town’a giderken diğer Afrika ülkelerinden farklı olarak herhangi bir aşı olmak da gerekmez.
Yorum yazarak OKU HABER Topluluk Kuralları’nı kabul etmiş bulunuyor ve yorumunuzla ilgili doğrudan veya dolaylı tüm sorumluluğu tek başınıza üstleniyorsunuz. Yazılan yorumlardan OKU HABER hiçbir şekilde sorumlu tutulamaz.
Anadolu Ajansı (AA), İhlas Haber Ajansı (İHA), Demirören Haber Ajansı (DHA) tarafından servis edilen tüm haberler OKU HABER editörlerinin hiçbir editöryel müdahalesi olmadan, ajans kanallarından geldiği şekliyle yayınlanmaktadır. Sitemize ajanslar üzerinden aktarılan haberlerin hukuki muhatabı OKU HABER değil haberi geçen ajanstır.
Şimdi oturum açın, her yorumda isim ve e.posta yazma zahmetinden kurtulun. Oturum açmak için bir hesabınız yoksa, oluşturmak için buraya tıklayın.
Yorum yazarak OKU HABER Topluluk Kuralları’nı kabul etmiş bulunuyor ve yorumunuzla ilgili doğrudan veya dolaylı tüm sorumluluğu tek başınıza üstleniyorsunuz. Yazılan yorumlardan OKU HABER hiçbir şekilde sorumlu tutulamaz.
Anadolu Ajansı (AA), İhlas Haber Ajansı (İHA), Demirören Haber Ajansı (DHA) tarafından servis edilen tüm haberler OKU HABER editörlerinin hiçbir editöryel müdahalesi olmadan, ajans kanallarından geldiği şekliyle yayınlanmaktadır. Sitemize ajanslar üzerinden aktarılan haberlerin hukuki muhatabı OKU HABER değil haberi geçen ajanstır.
