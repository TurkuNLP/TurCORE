Kestel ile Mahmutlar arasında ki bir kilometrelik alanın aydınlatılmasını 3 yıldır isteyen şimdiki dönemin Alanya Belediye Başkanı Adem Murat Yücel’in talebi, nihayet çözüme kavuştu. Akdeniz Elektrik Bölge Koordinatörü Ahmet Sait Akboğa tarafından 3 günde gerçekleştirildi. Yücel, 3 yıldır bürokrasiye takılan karanlık bölgenin aydınlatılmasını sağlayan Akboğa’ya teşekkür etti Alanya Belediye Başkanı Adem Murat Yücel’in Akdeniz Elektrik Bölge Koordinatörü Ahmet Sait Akboğa’ya ilettiği ve 3 yıldır çözülemeyen sorun, 3 günde çözüldü. Böylelikle batı Alanya’dan sonra doğu Alanya’nın da aydınlatma sorunu çözüldü. Kestel ile Mahmutlar Mahallesi arasında, D-400 Karayolu üzerinde bulunan orta refüjdeki yaklaşık 1 kilometrelik alanın aydınlatılması 3 yıldır çözülememişti. Kestel Belediye Başkanıyken başladığı bürokrasi mücadelesini, Alanya Belediye Başkanı olduktan sonra da sürdüren Adem Murat Yücel, Alanyaspor-Samsunspor maçında karşılaştığı Akdeniz Elektrik Bölge Koordinatörü Ahmet Sait Akboğa’ya durumu iletti. 1 kilometrelik alana aydınlatma direklerini bir türlü koydurtamadığını ifade eden Yücel, sorunun çözümü için Akdeniz Elektrik’ten destek istedi. BELEDİYE İŞ MAKİNASI DESTEĞİ VERDİ Yücel’in iş makinesi desteğinde bulunması halinde çalışmaya hemen başlayabileceğini ifade eden Akboğa, sözünde durdu. Alanya Belediyesi’ne bağlı iş makinelerinin yaptığı kazının ardından Akdeniz Elektrik personeli direkleri dikmeye başladı. Akşam saatlerinde Alanya Belediye Başkanı Yücel ve Akdeniz Elektrik Bölge Koordinatörü Akboğa bölgede bir inceleme yaptı. Yücel, “3 yıl boyunca bu direklerin dikilmesi ve diğer aydınlatma direklerinin bakım ve onarımının yapılması için mücadele ettim ancak başaramadım. Sayın Akboğa’nın sorunu 3 gün içinde çözmesi beni şaşırttığı kadar bir o kadar da mutlu etti. Akboğa, Alanya’ya hizmet eden bir kişi. O’nun şahsında, ekibine ve Akdeniz Elektrik’e bölgem adına teşekkür ediyorum” dedi. BÖLGE KOORDİNATÖRLÜĞÜ Çalışma hakkında bilgi veren Akboğa ise, “Yaklaşık bir ay önce Alanya’ya atandım. Bizim atanmamızla birlikte Alanya artık bölge koordinatörlüğü oldu. Bu da elimizi güçlendirdi. Birçok yatırım ve çalışmalar hakkında direkt olarak karar verme ve uygulamada yetkiliyiz. Dolayısıyla sorunları hızla çözmeye başladık. Çok kısa bir süre sonra Alanya ve çevresinde elektrik sorunu kalmayacağını düşünüyorum.”dedi. Çalışmalar esnasında bizden ekipman desteğini esirgemeyen Başkan Yücel’e ayrıca teşekkür ediyor, sorunları çözme noktasında gösterdiği azimden dolayı kendisini kutluyorum.” diye konuştu.
Yorum yapabilmek için üye girişi yapmanız gerekmektedir. Üye değilseniz hemen üye olun.
