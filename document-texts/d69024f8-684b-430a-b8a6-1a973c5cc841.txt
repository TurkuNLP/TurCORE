Siirt’te PKK’lı teröristlerin askeri aracın geçişi sırasında uzaktan kumandayla patlattığı bomba nedeniyle şehit olan 8 askerden jandarma er 20 yaşındaki Ömer Erüstün’ün cenazesi, memleketi Kahramanmaraş’ın Afşin İlçesi’nde gözyaşlarıyla toprağa verildi.
Siirt’te PKK’lı teröristlerin askeri aracın geçişi sırasında uzaktan kumandayla patlattığı bomba nedeniyle şehit olan 8 askerden jandarma er 20 yaşındaki Ömer Erüstün’ün cenazesi, memleketi Kahramanmaraş’ın Afşin İlçesi’nde gözyaşlarıyla toprağa verildi.
Şehit Erüstün’ün Türk bayrağına sarılı tabutu binlerce vatandaşın omuzlarında Ulu Cami’den mezarlığa taşınırken vatandaşlar, törene katılan AKP milletvekilleri Mahir Ünal, İlker Çitil, Uğur Dilipak, Nursel Reyhanlığoğlu’na tepki gösterdi. Bir vatandaşın “Sayın vekilim mutlu musunuz?” diye seslenmesi üzerine kalabalıktan “Mutlu olun mutlu” sesleri yükseldi. Cenaze, “Kahrolsun PKK” sloganları eşliğinde götürülerek toprağa verildi.
‘GÜLE GÜLE GİT ÖMERİM’
Şehidin babası Ali Erüstün, cenaze töreninde ayakta güçlükle dururken, annesi Nazan Erüstün’ü ise kadın askerler sakinleştirdi. Cenaze aracı, 2. Ordu Komutanlığı Bölge Bandosu ve yürüyen binlerce kişi eşliğinde cami bahçesinden, toprağa verileceği Asri Mezarlığa kalabalık nedeniyle güçlükle ilerledi. Anne Nazan Erüstün “Güle güle git Ömerim” diyerek gözyaşı döktü.
İlgili Galeriler
